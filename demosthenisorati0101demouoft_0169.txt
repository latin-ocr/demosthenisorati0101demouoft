m] ΠΕΡΙ ΤΩΝ ΣΤΜΜΟΡΙῼΝ 163

τὴν κοινὴν ἁπάντων σωτηρίαν παρόψονται. εἷς δὲ τὴν
ταραχὴν ταύτην καὶ τὴν ἀγνωμοσύνην παραινῶ μὴ προ-
καθεῖναι τὴν πόλιν ἡμῶν. οὐδὲ γὰρ οὐδ’ ἀπ’ ἴσης ὁρῶ
τοῖς τ’ ἄλλοις ’Έλλησιν καὶ ὑμῖν περὶ τῶν πρὸς τὸν βα-

5 σιλέα τὴν βουλὴν οὖσαν, ἀλλ’ ἐκείνων μὲν πολλοῖς ἑν-
δέχεσθαί μοι δοκεῖ τῶν ἰδία τι συμφερόντων διοικου-
μένοις τῶν ἄλλων Ἑλλήνων ἀμελῆσαι, ὑμῖν δ’ οὐδ’
ἀδικουμένοις παρὰ τῶν ἀδικούντων καλόν ἐστι λαβεῖν
ταύτην τὴν δίκην, ἐᾶσαί τινας αὐτῶν ὑπὸ τῷ βαρβάρῳ
ιο γενέσθαι. ὅτε δ’ οὕτως ταῦτ’ ἔχει, σκεπτέον ὅπως μήθ’
ἡμεῖς ἐν τῷ πολέμῳ γενησόμεθ’ οὐκ ἴσοι, μήτ’ ἐκεῖνος,
[80 ὃν Ι ἡμεῖς ἐπιβουλεύειν ἡγούμεθα τοῖς ”Ἐλλησιν, τὴν τοῦ
φίλος αὐτοῖς δοκεῖν εἶναι πίστιν λήψεται. πῶς οὖν ταῦτ’
ἔσται; ἂν ἡ μὲν δύναμις τῆς πόλεως ἐξητασμένη καὶ
15 παρεσκευασμένη πᾶσιν ᾖ φανερά, φαίνηται δὲ δίκαια
φρονεῖν ἐπὶ ταύτῃ τῇ προαιρέσει. τοῖς δὲ θρασυνομένοις
καὶ σφόδρ’ ἑτοίμως πολεμεῖν κελεύουσιν έκεῖνο λέγω,
ὅτι οὐκ ἔστι χαλεπὸν οὔθ’ ὅταν βουλεύεσθαι δέῃ, δόξαν
ἀνδρείας λαβεῖν, οὔθ’ ὅταν κίνδυνός τις ἐγγὺς ᾗ, δεινὸν
20 εἰπεῖν φανῆναι, ἀλλ’ έκεῖνο καὶ χαλεπὸν καὶ προσῆκον,
ἐπὶ μὲν τῶν κινδύνων τὴν ἀνδρείαν ἐνδείκνυσθαι, ἐν
δὲ τῷ συμβουλεύειν φρονιμώτερα τῶν ἄλλων εἰπεῖν ἔχειν.
ἐγὼ δ’ ὦ ἄνδρες Ἀθηναῖοι νομίζω τὸν μὲν πόλεμον
τὸν πρὸς βασιλέα χαλεπὸν τῇ πόλει, τὸν δ’ ἀγῶνα τὸν
25 ἐκ τοῦ πολέμου ῥᾴδιον ἂν συμβῆναι. διὰ τί; ὅτι τοὺς
μὲν πολέμους ἅπαντας ἀναγκαίως ἡγοῦμαι τριήρων καὶ
χρημάτων καὶ τόπων δεῖσθαι, ταῦτα δὲ πάντ’ ἀφθονώτερ’
ἐκεῖνον ἔχονθ’ ἡμῶν εὑρίσκω· τοὺς δ’ ἀγῶνας οὐδενὸς
οὕτω τῶν ἄλλων ὁρῶ δεομένους ὡς ἀνδρῶν ἀγαθῶν,
:zo τούτους δ’ ἡμῖν καὶ τοῖς μεθ’ ἡμῶν κινδυνεύουσιν

ll*

