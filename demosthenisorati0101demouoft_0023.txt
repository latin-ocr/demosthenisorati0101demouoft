Π] οΛΤΝΘΙΑΚοΣ Β 17
x

ὧν ἦμέν ποτε κύριοι φαίνεσθαι προϊεμένους, ἀλλὰ και
τῶν ὑπὸ τῆς τύχης παρασκευασθέντων συμμάχων καὶ
ι καιρῶν.

Τὸ μὲν οὖν ὦ ἄνδρες Ἀθηναῖοι τὴν Φιλίππου ῥώμην
’ διεξιέναι καὶ διὰ τούτων τῶν λόγων προτρέπειν τὰ δέ-
οντα ποιεῖν ὑμᾶς, οὐχὶ καλῶς ἔχειν ἡγοῦμαι. διὰ τί ; ὅτι
μοι δοκεῖ πάνθ’ ὄσ’ ἂν εἴποι τις ὑπὲρ τούτων, ἐκείνῳ
μὲν ἔχειν φιλοτιμίαν, ἡμῖν δ’ οὐχὶ καλῶς πεπρᾶχθαι.
’ ὁ μὲν γὰρ ὅσῳ πλείον’ ὑπὲρ τὴν ἀξίαν πεποίηκε τὴν
αὑτοῦ, τοσούτῳ θαυμαστότερος παρὰ πᾶσι νομίζεται·
ὑμεῖς δ’ ὅσῳ χεῖρον ἢ προσῆκεν κέχρησθε τοῖς πράγ-
μασιν, τοσούτῳ πλείον’ αἰσχύνην ὠφλήκατε. ταῦτα μὲν
οὖν παραλείψω. καὶ γὰρ εἰ μετ’ Ι ἀληθείας τις ὦ ἄνδρες
Ἀθηναῖοι σκοποῖτο, ἐνθένδ’ ἂν αὐτὸν ἴδοι μέγαν γε-
γενημένον, οὐχὶ παρ’ αὑτοῦ. ὧν οὖν ἐκεῖνος μὲν ὀφείλει
τοῖς ὑπὲρ αὐτοῦ πεπολιτευμένοις χάριν, ὑμῖν δὲ δίκην
,προσήκει λαβεῖν, οὐχὶ νῦν ὁρῶ τὸν καιρὸν τοῦ λέγειν·
’ ἃ δὲ καὶ χωρὶς τούτων ἔνι, καὶ βέλτιόν ἐστιν ἀκηκοέναι
v πάντας ὑμᾶς, καὶ μεγάλ’ ὦ ἄνδρες Ἀθηναῖοι κατ’ ἐκείνου
φαίνοιτ’ ἂν ὀνείδη βουλομένοις ὀρθῶς δοκιμάζειν, ταῦτ ’
4 εἰπεῖν πειράσομαι.

Tb μὲν οὖν ἐπίορκον καὶ ἄπιστον καλεῖν, ἄνευ τοῦ τὰ
,πεπραγμένα δεικνύναι, λοιδορίαν εἶναί τις ἂν φήσειεν
,κενὴν δικαίως· τὸ δὲ πάνθ’ ὅσα πώποτ’ ἔπραξε διεξιόντ’
ἐφ’ ἅπασι τούτοις ἐλέγχειν, καὶ βραχέος λόγου συμβαί-
,νει δεῖσθαι, καὶ δυοῖν ἕνεχ’ ἡγοῦμαι συμφέρειν εἰρῆσθαι,
τοῦ τ’ ἐκεῖνον, ὅπερ καὶ ἀληθὲς ὑπάρχει, φαῦλον φαί-
νεσθαι, καὶ τοὺς ὑπερεκπεπληγμένους ὡς ἄμαχόν τινα
τὸν Φίλιππον ἰδεῖν, ὅτι πάντα διεξελήλυθεν οἷς πρότερον
παρακρουόμενος μέγας ηὐξήθη, καὶ πρὸς αὐτὴν ἥκει τὴν

Βικοετιι., v01.1 2

 

