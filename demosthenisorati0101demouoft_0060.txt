10

11

54 ΔΗΜΟΣΘΕΝΟΤΣ [v

ἐκείνου πρὸς χάριν οὔτ’ ἐμοῦ πρὸς ἀπέχθειαν ἠκούσατε.
καίτοι τοῦτό γ’ ὑμᾶς οἶμαι νῦν ἅπαντας ᾐσθῆσθαι, ὅτι
τὴν τότ’ ἄφιξιν εἷς τοὺς πολεμίους ποιησάμενος ὑπὲρ

τοῦ τάκεῖ χρήματ’ ὀφειλόμεν’, ὡς Ι ἔφη, κομίσας δεῦρο 59

λῃτουργεῖν, καὶ τούτῳ τῷ λόγῳ πλείστῳ χρησάμενος, ὡς
δεινὸν εἴ τις ἐγκαλεῖ τοῖς ἐκεῖθεν ἐνθάδε τὰς εὐπορίας
ἄγουσιν, ἐπειδὴ διὰ τὴν εἰρήνην ἀδείας ἔτυχεν, ’ἣν ἐν-
θάδ’ ἐκέκτητ’ οὐσίαν φανεράν, ταύτην ἐξαργυρίσας πρὸς
ἐκεῖνον ἀπάγων οἴχεται. δύο μὲν δὴ ταῦθ’ ὧν προεῖπον
ἐγὼ μαρτυρεῖ τοῖς γεγενημένοις λόγοις ὀρθῶς καὶ δικαίως,
οἷά περ ἦν, ἀποφανθένθ’ ὑπ’ ἐμοῦ· τὸ τρίτον δ’ ὦ ἄν-
δρες Ἀθηναῖοι (καὶ μόνον ἓν τοῦτ’ εἰπὼν ἔτι καὶ δὴ περὶ
ὧν παρελήλυθ’ ἐρῶ), ἡνίκα τοὺς ὅρκους τοὺς περὶ τῆς
εἰρήνης ἀπειληφότες ἥκομεν οἱ πρέσβεις, τότε Θεσπιάς
τινων καὶ Πλαταιὰς ὑπισχνουμένων οἰκισθήσεσθαι, καὶ
τοὺς μὲν Φωκέας τὸν Φίλιππον, ἂν γένηται κύριος, σώ-
σειν, τὴν δὲ Θηβαίων πόλιν διοικιεῖν, καὶ τὸν Ὠρωπὸν
ὑμῖν ὑπάρξειν, καὶ τὴν Εὔβοιαν ἀντ’ Ἀμφιπόλεως ἀπο-
δοθήσεσθαι, καὶ τοιαύτας ἐλπίδας καὶ φενακισμούς, οἷς
ὑπαχθέντες ὑμεῖς οὔτε συμφόρως οὔτ’ ἴσως καλῶς προ-
εῖσθε Φωκέας, οὐδὲν τούτων οὔτ’ ἐξαπατήσας οὔτε σι-
γήσας ἐγὼ φανήσομαι, ἀλλὰ προειπὼν ὑμῖν, ὡς οἶδ’ ὅτι
μνημονεύετε, ὅτι ταῦτ’ οὔτ’ οἶδ’ οὔτε προσδοκῶ, νομίζω
δὲ τὸν λέγοντα ληρεῖν.

Ταῦτα τοίνυν ἅπανθ’, ὅσα φαίνομαι βέλτιον τῶν άλ-
λων προορῶν, οὐδ’ εἰς μίαν ὦ ἄνδρες Ἀθηναῖοι οὔτε
δεινότητ’ οὔτ’ ἀλαζονείαν ἐπανοίσω, οὐδὲ προσποιήσομαι
δι’ οὐδὲν ἄλλο γιγνώσκειν καὶ προαισθάνεσθαι πλὴν δι’
ἃ ἂν ὑμῖν εἴπω, δύο· ἓν μὲν ὦ ἄνδρες Ἀθηναῖοι δι’

5

10

15

20!

25

εὐτυχίαν, ἣν συμπάσης ἐγὼ τῆς ἐν ἀνθρώποις οὔσης Ι 30

,ξ

 

