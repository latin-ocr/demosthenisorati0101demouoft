m] ΕΠΙΣΤΟΛΗ ΦΙΛΙΠΠΟΤ 147

τιμωρήσασθαι τοὺς οὕτως ὑπερηφάνως ἀσελγαίνοντας;
καὶ γὰρ εἰ Πεπαρηθίων ἧν ἡ νῆσος, τί προσῆκεν ἀπαι-

163 τεῖν Ἀθηναίους; εἰ δ’ ὑμεΙτέρα, πῶς οὐκ ἐκείνοις ὀργί-
ζεσθε καταλαβοῦσι τὴν άλλοτρίαν;

5 Εἰς τοῦτο δὲ προβεβήκαμεν ἔχθρας, ὥστε βουλόμενος
ταῖς ναυσὶν εἰς τὸνἙλλήσποντον παραβαλεῖν ’ἠναγκάσθην
αὐτὰς παραπέμψαι διὰ Χερρονήσου τῇ στρατιᾷ, τῶν μὲν
κληρούχων κατὰ τὸ Πολυκράτους δόγμα πολεμούντων
ἡμῖν, ὑμῶν δὲ τοιαῦτα ψηφιζομένων, τοῦ δὲ στρατηγοῦ

10 Βυζαντίους τε παρακαλοῦντος καὶ διαγγέλλοντος πρὸς
ἅπαντας ὅτι πολεμεῖν αὐτῷ προστάττετε, ἂν καιρὸν λάβῃ.
τοιαῦτα δὲ πάσχων ὅμως τῆς πόλεως καὶ τῶν τριήρων
καὶ τῆς χώρας ἀπεσχόμην, ἱκανὸς ὢν τὰ πλεῖστα λαβεῖν
ἢ πάντα, καὶ διατετέλεκα προκαλούμενος ὑμᾶς εἰς κρίσιν

15 ἐλθεῖν ὑπὲρ ὧν αἰτιώμεθ’ ἀλλήλους. καίτοι σκοπεῖσθε
πότερον κάλλιόν ἐστιν ὅπλοις ἣ λόγοις διακρίνεσθαι, καὶ
πότερον αὐτοὺς εἶναι βραβευτὰς ἢ πεῖσαί τινας ἑτέρους·
καὶ λογίζεσθ’ ὡς ἄλογόν ἐστιν Ἀθηναίους Θασίους μὲν
καὶ Μαρωνίτας ἀναγκάσαι περὶ Στρύμης διακριθῆναι λό-

20 γοις, αὐτοὺς ὁὲ πρὸς ἐμὲ μὴ διαλύσασθαι περὶ ὧν ἀμφι-
σβητοῦσι τὸν τρόπον τοῦτον, ἄλλως τε καὶ γιγνώσκοντας
ὅτι νικηθέντες μὲν οὐδὲν ἀποβαλεῖτε, κρατήσαντες δὲ
λήψεσθε τὰ νῦν ὑφ’ ἡμῖν ὄντα,

Πάντων δέ μοι δοκεῖ παραλογώτατον εἶναι, διότι πέμ-

, 25 ψαντος ἐμοῦ πρέσβεις ἀπὸ τῆς συμμαχίας πάσης, ἵν’ ὦσι

μάρτυρες, καὶ βουλομένου ποιήσασθαι πρὸς ὑμᾶς δικαίας

ὁμολογίας ὑπὲρ τῶν (Ελλήνων, οὐδὲ τοὺς περὶ τούτων

λόγους ἐδέξασθε παρὰ τῶν πρεσβευόντων, ἐξὸν ὑμῖν ἢ

29 τῶν κινδύνων ἀπαλλάξαι τοὺς δυσχερὲς ὑποπτεύοντάς

164 τι καθ’ ἡμῶν, ἢ φανερῶς ἐξεῐλέγξαι με φαυλότατον ὄντα
10*

16

17

18

