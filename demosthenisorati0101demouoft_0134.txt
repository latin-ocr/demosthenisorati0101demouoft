41

42

43

44

45

128 ΔΗΜΟΣΘΕΝΟΤΣ [X

ἑκόνθ’ ὑποτελεῖν. ὥσπερ τοίνυν ἑνὸς ἡμῶν ἑκάστου τίς
ἐστι γονεύς, οὕτω συμπάσης τῆς πόλεως κοινοὺς δεῖ γο-
νέας τοὺς σύμπαντας ἡγεῖσθαι, καὶ προσήκει τούτους
οὐχ ὅπως ὧν ἡ πόλις δίδωσιν ἀφελέσθαι τι, ἀλλ’ εἶκαὶ
μηδὲν ἧν τούτων, ἄλλοθεν σκοπεῖν ὅπως μηδενὸς ὄντες 5
ἐνδεεῖς περιοφθήσονται. τοὺς μὲν τοίνυν εὐπόρους ταύτῃ
χρωμένους τῇ γνώμῃ οὐ μόνον ἡγοῦμαι τὰ δίκαια ποιεῖν,
ἀλλὰ καὶ τὰ λυσιτελῆ· τὸ γὰρ τῶν ἀναγκαίων τιν’ ἀπο-
στερεῖν κοινῇ κακόνους ἐστὶ ποιεῖν πολλοὺς ἀνθρώπους
τοῖς πράγμασιν· τοῖς δ’ ἐν ἐνδείᾳ, δι’ ὃ δυσχεραίνουσι ιο
τὸ πρᾶγμ’ οἱ τὰς οὐσίας ἔχοντες καὶ κατηγοροῦσι δικαίως,
τοῦτ’ ἀφελεῖν ἂν συμβουλεύσαιμι. δίειμι δέ, ὥσπερ ἄρτι,
τὸν αὐτὸν τρόπον καὶ ὑπὲρ τῶν εὐπόρων, οὐ κατοκνή-
σας εἰπεῖν τάληθῆ. ἐμοὶ γὰρ οὐδεὶς οὕτως ἄθλιος οὐδ’
ὠμὸς εἶναι δοκεῖ τὴν γνώμην, οὔκουν Ἀθηναίων γε, ὥστε 15
λυπεῖσθαι ταῦτα λαμβάνοντας ὁρῶν τοὺς ἀπόρους καὶ
τῶν ἀναγκαίων ἐνδεεῖς ὄντας. ἀλλὰ ποῦ συντρίβεται τὸ
πρᾶγμα καὶ ποῦ δυσχεραίνεται; ὅταν τὸ ἀπὸ τῶν κοινῶν
ἔθος ἐπὶ τὰ ἴδια μεταβιβάζοντας ὁρῶσί τινας, καὶ μέγαν
μὲν ὄντα παρ’ ὑμῖν εὐθέως τὸν λέγοντα, ἀθάνατον δ’ 20
ἕνεκ’ ἀσφαλείας, ἑτέραν δὲ τὴν κρύβδην ψῆφον τοῦ
φανερῶς θορύβου. ταῦτ’ ἀπιστίαν, ταῦτ’ ὀργὴν ἔχει.
δεῖ γὰρ ὦ ἄνδρες Ἀθηναῖοι δικαίως ἀλλήλοις τῆς πολι-
τείας κοινωνεῖν, τοὺς μὲν εὐπό ρους εἰς μὲν τὸν βίον τὰ 143
ἑαυτῶν ἀσφαλῶς ἔχειν νομίζοντας καὶ ὑπὲρ τούτων μὴ 25
δεδοικότας, εἰς δὲ τοὺς κινδύνους κοινὰ ὑπὲρ τῆς σωτη-
ρίας τὰ ’ὄντα τῇ πατρίδι παρέχοντας, τοὺς δὲ λοιποὺς τὰ
μὲν κοινὰ κοινὰ νομίζοντας καὶ μετέχοντας τὸ μέρος, τὰ
δ’ ἑκάστου ἴδια τοῦ κεκτημένου. οὕτω καὶ μικρὰ μεγάλη
πόλις γίγνεται καὶ μεγάλη σῴζεται. ὡς μὲν οὖν εἴποι 30

