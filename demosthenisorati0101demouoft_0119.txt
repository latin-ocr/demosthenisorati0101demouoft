10

15

20

25

30

 

1x] ΚΑΤΑ ΦΙΛΙΠΠΟΤ Γ 113

κις γὰρ ἔμοιγ’ ἐπελήλυθε καὶ τοῦτο φοβεῖσθαι, μή τι
δαιμόνιον τὰ πράγματ’ ἐλαύνῃ), ὥστε λοιδορίας, φθόνου,
σκώμματος, ἧστινος ἂν τύχηθ’ ἕνεκ’ αἰτίας ἀνθρώπους
μισθωτούς, ὧν οὐδ’ ἂν ἀρνηθεῖεν ἔνιοι, ὡς οὐκ εἰσὶ τοι-
οῦτοι, λέγειν κελεύεΙτε, καὶ γελᾶτε, ἄν τισι λοιδορηθῶσιν.
καὶ οὐχί πω τοῦτο δεινόν, καίπερ ὃν δεινόν· ἀλλὰ καὶ
μετὰ πλείονος ἀσφαλείας πολιτεύεσθαι δεδώκατε τούτοις
η’ τοῖς ὑπὲρ ὑμῶν λέγουσι. καίτοι θεάσασθ’ ὅσας συμ-
φορὰς παρασκευάζει τὸ τῶν τοιούτων ἐθέλειν ἀκροᾶσθαι.
λέξω δ’ ἔργ’ ἃ πάντες εἴσεσθε.

ἴΗσαν ἐν Ὀλύνθῳ τῶν ἐν τοῖς πράγμασιν τινες μὲν
Φιλίππου καὶ πάνθ’ ὑπηρετοῦντες ἐκείνῳ, τινὲς δ’ οἱ τοῦ
βελτίστου καὶ ὅπως μὴ δουλεύσουσιν οἱ πολῖται πράτ-
τοντες. πότεροι δὴ τὴν πατρίδ’ ἐξώλεσαν; ἢ πότεροι τοὺς
ἱππέας προῦδοσαν, ὧν προδοθέντων Ὄλυνθος ἀπώλετο;
οἱ τὰ Φιλίππου φρονοῦντες καί, ὅτ’ ἧν ἡ πόλις, τοὺς τὰ
βέλτιστα λέγοντας συκοφαντοῦντες καὶ διαβάλλοντες οὕ-
τως, ὥστε τόν γ’ Ἀπολλωνίδην καὶ ἐκβαλεῖν ὁ δῆμος ὁ
τῶν Ὀλυνθίων ἐπείσθη.

Οὐ τοίνυν παρὰ τούτοις μόνον τὸ ἔθος τοῦτο πάντα ’-

κάκ’ ἠργάσατο, ἄλλοθι δ’ οὐδαμοῦ· ἀλλ’ ἐν Ἐρετρίᾳ,
ἐπειδὴ ἀπαλλαγέντος Πλουτάρχου καὶ τῶν ξένων ὁ δῆ-
μος εἶχε τὴν πόλιν καὶ τὸν Πορθμόν, οἱ μὲν ἐφ’ ὑμᾶς
ἦγον τὰ πράγματα, οὶ δ’ ἐπὶ Φίλιππον. ἀκούοντες δὲ
τούτων τὰ πολλὰ μᾶλλον οἱ ταλαίπωροι καὶ δυστυχεῖς

Ἐρετριεῖς, τελευτῶντες ἐπείσθησαν τοὺς ὑπὲρ αὑτῶν λε’-

γοντας ἐκβάλλειν. καὶ γάρ τοι πέμψας Ἱππόνικον ὁ σύμ-
μαχος αὐτοῖς Φίλιππος καὶ ξένους χιλίους τὰ τείχη περι-
εῖλε τοῦ Πορθμοῦ καὶ τρεῖς κατέστησε τυράννους, Ἵππ-

αρχον, Αὐτομέδοντα, Κλείταρχον· καὶ μετὰ ταῦτ’ ἐξε-
Βεκοετη., Vol. Ι, 8

55

56

58

