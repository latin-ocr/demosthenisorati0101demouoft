 

v] ΠΕΡΙ ΤΗΣ ΕΙΡΗΝΗΣ 55

60 δεινότητος καὶ σοφίας ὁρῶ κρατοῦσαν· ἕτερον δέ, προῖκα 12
τὰ πράγματα κρίνω καὶ λογίζομαι, καὶ οὐδὲν λῆμμ’ ἂν
οὐδεὶς ἔχοι πρὸς οἷς ἐγὼ πεπολίτευμαι καὶ λέγω δεῖξαι
προσηρτημένον. ὀρθὸν οὖν, ὅ τι ἄν ποτ’ ἀπ’ αὐτῶν

5 ὑπάρχῃ τῶν πραγμάτων, τὸ συμφέρον φαίνεταί μοι.
ὅταν δ’ ἐπὶ θάτερ’ ὥσπερ εἰς τρυτάνην ἀργύριον προσ-
ενέγκῃς, οἴχεται φέρον καὶ καθείλκυκε τὸν λογισμὸν ἐφ’
αὑτό, καὶ οὐκ ἂν ἔτ’ ὀρθῶς οὐδ’ ὑγιῶς ὁ τοῦτο ποιήσας
περὶ οὐδενὸς λογίσαιτο.

10 εῈν μὲν οὖν ἔγωγε πρῶτον ὑπάρχειν φημὶ δεῖν, ὅπως, 13

εἴτε συμμάχους εἴτε σύνταξιν εἴτ’ ἄλλο βούλεταί τις κα-

τασκευάζειν τῇ πόλει, τὴν ὑπάρχουσαν εἰρήνην μὴ λύων
τοῦτο ποιήσει, οὐχ ὡς θαυμαστὴν οὐδ’ ὡς ἀξίαν οὖσαν
ὑμῶν· ἀλλ’ ὁποία τίς ποτ’ ἐστὶν αὕτη, μὴ γενέσθαι μᾶλ-

15 λον εἶχε τοῖς πράγμασι καιρὸν ἢ γεγενημένη νῦν δι’

ἡμᾶς λυθῆναι· πολλὰ γὰρ προείμεθα, ὧν ὑπαρχόντων

τότ’ ἂν ἢ νῦν ἀσφαλέστερος καὶ ῥᾴων ἦν ἡμῖν ὁ πόλε-

μος. δεύτερον δ’, ὁρᾶν ὅπως μὴ προαξόμεθ’ ὦ ἄνδρες 14

Ἀθηναῖοι τοὺς συνεληλυθότας τούτους καὶ φάσκοντας

20 Ἀμφικτύονας νῦν εἶναι εἰς ἀνάγκην καὶ πρόφασιν κοι-

νοῦ πολέμου πρὸς ἡμᾶς. ἐγὼ γάρ, εἰ γένοιθ’ ἡμῖν πρὸς

Φίλιππον πάλιν πόλεμος δι’ Ἀμφίπολιν ἥ τι τοιοῦτ’ ἔγ-

κλημ’ ἴδιον, οὗ μὴ μετέχουσι Θετταλοὶ μηδ’ Ἀργεῖοι μηδὲ

Θηβαῖοι, οὐκ ἂν ἡμῖν οἴομαι τούτων οὐδένας πολεμῆσαι,

25 καὶ πάντων ἥκιστα (καί μοι μὴ θορυβήσῃ μηδεὶς πρὶν 15

ἀκοῦσαι) Θηβαίους, οὐχ ὡςὴδέως ἔχουσιν ἡμῖν, οὐδ’ ὡς οὐκ

ἄν χαρίζοιντο Φιλίππῳ, ἀλλ’ ἴσασιν ἀκριβῶς, εἰ καὶ πάνυ

61 φησίν Ι τις αὐτοὺς ἀναισθήτους εἶναι, ὅτι, εἰ γενήσεται

πόλεμος πρὸς ὑμᾶς αὐτοῖς, τὰ μὲν κακὰ πάνθ’ ἕξουσιν

so αὐτοί, τοῖς δ’ ἀγαθοῖς ἐφεδρεύων ἕτερος καθεδεῖται.

