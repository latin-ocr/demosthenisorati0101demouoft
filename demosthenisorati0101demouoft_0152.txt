12

13

14

15

146 ΕΠΙΣΤΟΛΗ ΦΙΛΙΠΠΟΤ [xu

πάντων φαυλότατος, εἰ καταλιπὼν τοὺς συμμάχους μᾶλ-
λον ὑμῶν φροντίζοιμι τῶν πάντα μοι τρόπον ἐνοχλούν-
των ἦ τῶν βεβαίως μοι φίλων ἀεὶ μενόντων;

Εἰ τοίνυν δεῖ μηδὲ τοῦτο παραλιπεῖν, εἰς τοσοῦτ’ ἐλη-
λύθατε πλεονεξίας, ὥστε πρότερον μὲν ἐνεκαλεῖτέ μοι τὰ 5
προειρημένα μόνον, τὰ δ’ ὑπογυότατα Ι Πεπαρηθίων φα- 162
σκόντων δεινὰ πεπονθέναι προσετάξατε τῷ στρατηγῷ
δίκην παρ’ ἐμοῦ λαβεῖν ὑπὲρ ἐκείνων, οὓς ἐγὼ μὲν ἐτιμω-
ρησάμην ἐνδεεστέρως ἢ προσῆκεν, ἐκεῖνοι δ’ εἰρήνης οὔσης
καταλαβόντες Ἁλόννησον οὔτε τὸ χωρίον οὔτε τοὺς φρου- 10
ροὺς ἀπεδίδοσαν πέμψαντος ὑπὲρ αὐτῶν ἐμοῦ πολλάκις.
ὑμεῖς δ’ ὧν μὲν ἠδίκησαν ἐμὲ Πεπαρήθιοι, τούτων μὲν
οὐδὲν ἐπεσκέψασθε, τὴν δὲ τιμωρίαν, ἀκριβῶς εἰδότες·
καίτοι τὴν νῆσον οὔτ’ ἐκείνους οὔθ’ ὑμᾶς ἀφειλόμην,
ἀλλά τὸν λῃστὴν Σώστρατον. εἰ μὲν οὖν αὐτοί φατε πα- 15
ραδοῦναι Σωστράτῳ, λῃστὰς ὁμολογεῖτε καταπέμπειν· εἰ
δ’ ἀκόντων ὑμῶν ἐκεῖνος ἐκράτει, τί δεινὸν πεπόνθατε
λαβόντος ε’μοῦ καὶ τὸν τόπον τοῖς πλέουσιν ἀσφαλῆ παρ-
ε’χοντος; τοσαύτην δέ μου ποιουμένου πρόνοιαν τῆς
ὑμετέρας πόλεως, καὶ διδόντος αὐτῇ τὴν νῆσον, οἱ ρή- 20
τορες λαμβάνειν μὲν οὐκ εἴων, ἀπολαβεῖν δὲ συνεβού-
λευον, ὅπως ὑπομείνας μὲν τὸ προσταττόμενον τὴν ἀλ-
λοτρίαν ἔχειν ὁμολογῶ, μὴ προέμενος δὲ τὸ χωρίον
ὕποπτος γένωμαι τῷ πλήθει. γνοὺς ἐγὼ ταῦτα προύκα-
λούμην κριθῆναι περὶ τούτων πρὸς ὑμᾶς, ἵν’ ἐὰν μὲν 25
ἐμὴ γνωσθῇ, παρ’ ἐμοῦ δοθῇ τὸ χωρίον ὑμῖν, ἐὰν δ’
ὑμετέρα κριθῇ, τότ’ ἀποδῶ τῷ δήμω. ταῦτα δ’ ἐμοῦ πολ-
λάκις ἀξιοῦντος, ὑμεῖς μὲν οὐ προσείχετε, Πεπαρήθιοι
δὲ τὴν νῆσον κατέλαβον. τί οὖν ἐχρῆν με ποιεῖν; οὐ δί-
κην λαβεῖν παρὰ τῶν ὑπερβεβηκότων τοὺς ὅρκουςς οὐ 3ο Μ

