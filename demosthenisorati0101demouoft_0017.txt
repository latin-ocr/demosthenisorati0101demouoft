 

1] οΛΤΝΘῙΑΚοΣ Α 11

δεῖ τῶν λοιπῶν ὑμᾶς ὦ ἄνδρες Ἀθηναῖοι φροντίσαι, ἵνα
ταῦτ’ ἐπανορθωσάμενοι τὴν ἐπὶ τοῖς πεπραγμένοις
ἀδοξίαν ἀποτριψώμεθα. εἰ δὲ προησόμεθ’ ὦ ἄνδρες
Ἀθηναῖοι καὶ τούτους τοὺς ἀνθρώπους, εἶτ’ Ὄλυνθον
·5 ἐκεῖνος καταστρέψεται, φρασάτω τις ἐμοί, τί τὸ κωλῦον
ἔτ’ αὐτὸν ἔσται βαδίζειν ὅποι βούλεται. ἆρα λογίζεταί
τις ὑμῶν ὦ ἄνδρες Ἀθηναῖοι καὶ θεωρεῖ τὸν τρόπον, δι’
ὃν μέγας γέγονεν, ἀσθενὴς ὢν τὸ κατ’ ἀρχὰς Φίλιππος;
τὸ πρῶτον Ἀμφίπολιν λαβών, μετὰ ταῦτα Πύδναν, πάλιν
ιο Ποτείδαιαν, ΛΙεθώνην αὖθις, εἶτα Θετταλίας ἐπέβη· μετὰ
ταῦτα Φεράς, Παγασάς, Μαγνησίαν, πάνθ’ ὃν ἐβούλετ’
13 εὐτρεπίσας τρόπον ἱ ᾤχετ’ εἰς Θρᾴκην· εἶτ’ ἐκεῖ τοὺς
μὲν ἐκβαλὼν τοὺς δὲ καταστήσας τῶν βασιλέων ἠσθέ-
νησεν· πάλιν ῥᾴσας οὐκ ε’πὶ τὸ ῥᾳθυμεῖν ἀπέκλινε-ν, ἀλλ’
15 εὐθὺς Ὀλυνθίοις ἐπεχείρησεν. τὰς δ’ ἐπ’ Ἰλλυριοὺς καὶ
Παίονας αὐτοῦ καὶ πρὸς Ἀρύββαν καὶ ὅποι τις ἂν εἴποι
παραλείπω στρατείας.
,,Τί οὗν“ ἄν τις εἴποι ,,ταῦτα λέγεις ἡμῖν νῦν;“ ἵνα
γνῶτ’ ὦ ἄνδρες Ἀθηναῖοι καὶ αἴσθησθ’ ἀμφότερα, καὶ
20 τὸ προΐεσθαι καθ’ ἕκαστον αιέί τι τῶν πραγμάτων ὡς
ἀλυσιτελές, καὶ τὴν φιλοπραγμοσύνην ᾗ χρῆται καὶ συζῇ
Φίλιππος, ὑφ’ ἧς οὐκ ἔστιν ὅπως ἀγαπήσας τοῖς πεπραγ-
μένοις ἡσυχίαν σχήσει. εί δ’ ὁ μὲν ὡς αἰεί τι μεῖζον τῶν
ὑπαρχόντων δεῖ πράττειν ἐγνωκὼς ἔσται, ἡμεῖς δ’ ὡς
εεόὐδενὸς ἀντιληπτέον ἐρρωμένως τῶν πραγμάτων, σκο-
πεῖσθ’ εἰς τί ποτ’ ἐλπὶς ταῦτα τελευτῆσαι. πρὸς θεῶν,
τίς οὕτως εὐήθης ἐστὶν ὑμῶν ὅστις ἀγνοεῖ τὸν ἐκεῖθεν
πόλεμον δεῦρ’ ἥξοντα, ἂν ἀμελήσωμεν, ἀλλὰ μήν, εἰ
τοῦτο γενήσεται, δέδοικ’ ὦ ἄνδρες Ἀθηναῖοι μὴ τὸν
ao αὐτὸν τρόπον ὥσπερ oc δανειζόμενοι ῥᾳδίως ἐπὶ τοῖς

12

13

14

15

