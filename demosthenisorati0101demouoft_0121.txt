IX] RATA <1>1A111110T Γ 115

σφαξεν ἑαυτόν, ἔργῳ μαρτυρήσας ὅτι καὶ δικαίως καὶ
καθαρῶς ὑπὲρ τῶν πολιτῶν ἀνθειστήκει Φιλίππῳ.
Τί οὖν ποτ’ αἴτιον, θαυμάζετ’ ἰ’σως, τὸ καὶ τοὺςὈλυν-
θίους καὶ τοὺς Ἐρετριᾶς καὶ τοὺς Ὠρείτας ἥδιον πρὸς
5 τοὺς ὑπὲρ Φιλίππου λέγοντας ἔχειν ἢ τοὺς ὑπὲρ αὑτῶν;
ὅπερ καὶ παρ’ ὑμῖν, ὅτι τοῖς μὲν ὑπὲρ τοῦ βελτίστου
λέγουσιν οὐδὲ βουλομένοις ἔνεστιν ἐνίοτε πρὸς χάριν
οὐδὲν εἰπεῖν (τὰ γὰρ πράγματ’ ἀνάγκη σκοπεῖν ὅπως
σῳθήσεται)· οἱ δ’ ἐν αὐτοῖς οἷς χαρίζονται Φιλίππω συμ-
10 πράττουσιν. εἰσφέρειν ἐκέλευον, οἱ δ’ οὐδὲν δεῖν ἔφασαν·
πολεμεῖν καὶ μὴ πιστεύειν, οἱ δ’ ἄγειν εἰρήνην, ἕως ἐγ-
κατελήφθησαν. τόἓλλα τὸν αὐτὸν τρόπον οἶμαι πάνθ’,
ἴνα μὴ καθ’ ἕκαστα λέγω· οἱ μὲν ἐφ’ οἷς χαριοῦνται,
ταῦτ’ ἔλεγον, οὶ δ’ ἐξ ὧν ἔμελλον σωθήσεσθαι. πολλὰ
15 δὲ καὶ τὰ τελευταῖα οὐχ οὕτως οὔτε πρὸς χάριν οὔτε δι’
ἄγνοιαν οἱ πολλοὶ προσίεντο, ἀλλ’ ὑποκατακλινόμενοι,
ἐπειδὴ τοῖς ὅλοις ἡττᾶσθαι ἐνόμιζον. ὃ νὴ τὸν Δία καὶ
τὸν Ἀπόλλω δέδοικ’ ἐγὼ μὴ πάθηθ’ ὑμεῖς, ἐπειδὰν
εἰδῆτ’ ἐκλογιζόμενοι μηδὲν ὑμῖν ἐνόν. καίτοι μὴ γένοιτο
20 μὲν ὦ ἄνδρες Ἀθηναῖοι τὰ πράγματ’ ἐν τούτῳ· τεθνάναι
δὲ μυριάκις κρεῖττον ἢ κολακείᾳ τι ποιῆσαι Φιλίππου
128 καὶῇ προέσθαι τῶν ’ὑπερ ’ὑμῶν λεγόντων τινάς. καλήν γ’ οἱ
πολλοὶ νῦν ἀπειλήφασιν Ὠρειτῶν χάριν, ὅτι τοῖς Φιλίπ-
που φίλοις ἐπέτρεψαν αίτούς, τὸν δ’ Εὐφραῖον ἐώθουν·
25 καλήν γ’ ὁ δῆμος ὁ Ἐρετριέων, ὅτι τοὺς μὲν ὑμετέρους
πρέσβεις ἀπήλασεν, Κλειτάρχῳ δ’ ἐνέδωκεν αὑτόν· δου-
λεύουσί γε μαστιγούμενοι καὶ σφαττόμενοι. καλῶςΌλυν-
θίων ἐφείσατο τῶν τὸν μὲν Λασθένην ἵππαρχον χειρο-
τονησάντων, τὸν δ’ Ἀπολλωνίδην ἐκβαλόντων. μωρία καὶ
³0 κακία τὰ τοιαῦτ’ ἐλπίζειν, καὶ κακῶς βουλευομένους καὶ
8·

   

63

64

65

66

67

