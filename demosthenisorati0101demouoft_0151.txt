m] ΕΠΙΣΤΟΛΗ ΦΙΛΙΠΠΟΤ 145

Θρᾴκης ἄρχειν, ὡς ὄντας Ἀθηναίους. ἐγὼ δὲ τούτους
οὔτε τῶν περὶ τῆς εἰρήνης συνθηκῶν οἶδα μετασχόντας
ὑμῖν οὔτ’ ἐν ταῖς στήλαις ἀναγεγραμμένους οὔτ’ Ἀθη-
ναίους ὄντας, ἀλλὰ Τήρην μὲν μετ’ ἐμοῦ στρατευόμενον
5 ἐφ’ ὑμᾶς, Κερσοβλέπτην δὲ τοῖς παρ’ ἐμοῦ πρεσβευταῖς
ἰδία μὲν τοὺς ὅρκους ὀμόσαι προθυμούμενον, κωλυθέντα
δ’ ὑπὸ τῶν ὑμετέρων στρατηγῶν ἀποφαινόντων αὐτὸν
Ἀθηναίων ἐχθρόν. καίτοι πῶς ἐστι τοῦτ’ ἴσον ἢ δίκαιον,
161 ὅταν μὲν ὑμῖν συμφέρῃ, πολέμιον εἶιναι φάσκειν αὐτὸν
10 τῆς πόλεως, ὅταν δ’ ἐμὲ συκοφαντεῖν βούλησθε, πολίτην
e ‚ e -
ἀποθανόντος, ᾧ μετέδοτε τῆς πολιτείας, εὐθὺς ποιήσα-
σθαι πρὸς τὸν ἀποκτείναντα φιλίαν, ὑπὲρ δὲ Κερσο-
βλέπτου πόλεμον αἴρεσθαι πρὸς ἡμᾶς; καὶ ταῦτα σαφῶς
15 εἰδότας ὅτι τῶν λαμβανόντων τὰς δωρεὰς τὰς τοιαύτας
οὐδεὶς οὔτε τῶν νόμων οὔτε τῶν ψηφισμάτων οὐδὲν
φροντίζει τῶν ὑμετέρων. οὐ μὴν ἀλλ’ εἰ δεῖ πάντα τᾶλλα
’παραλιπόντα συντόμως εἰπεῖν, ὑμεῖς ἔδοτε πολιτείαν
Εὐαγόρᾳ τῷ Κυπρίῳ καὶ Διονυσίῳ τῷ Συρακοσίῳ καὶ
20 τοῖς ἐκγόνοις τοῖς ἐκείνων. ἐὰν οὖν πείσητε τοὺς ἐκβα-
λόντας ἑκατέρους αὐτῶν ἀποδοῦναι πάλιν τὰς ἀρχὰς
τοῖς ἐκπεσοῦσι, κομίζεσθε καὶ παρ’ ἐμοῦ τὴν Θρᾴκην,
ὅσης Τήρης καὶ Κερσοβλέπτης ἦρχον. εἰ δὲ τοῖς μὲν
ἐκείνων κρατήσασιν μηδ’ ἐγκαλεῖν ἀξιοῦτε μηδέν, ἐμὲ δ’
25 ἐνοχλεῖτε, πῶς οὐ δικαίως ὑμᾶς ἀμυνοίμην ἅν;

Περὶ, μὲν οὖν τούτων πολλὰ λέγειν ἔχων ἔτι δίκαια,
παραλιπεῖν προαιροῦμαι· Καρδιανοῖς δέ φημι βοηθεῖν,
γεγονὼς αὐτοῖς πρὸ τῆς εἰρήνης σύμμαχος, οὐκ ἐθελόν-
των δ’ ὑμῶν ἐλθεῖν εἰς κρίσιν, πολλάκις μὲν ἐμοῦ δεη-

so θέντος, οὐκῖὀλιγάκις δ’ ἐκείνων· ὥστε πῶς οὐκ ἂν εἴην
Dnuomust'ol. Ι 10

Q
ι

10

11

