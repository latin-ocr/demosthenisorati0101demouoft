178 ΔΗΜΟΣΘΕΝΟΤΣ [xv

18 ἐλευθερίας· ὥστ’ ἔγωγ’ οὐκ ἂν ὀκνήσαιμ’ εἰπεῖν μᾶλλον

19

20

21

ἡγεῖσθαι συμφέρειν δημοκρατουμένους τοὺς ρΈλληνας
ἅπαντας πολεμεῖν ὑμῖν ἢ ὀλιγαρχουμένους φίλους εἶναι.
πρὸς μὲν γὰρ ἐλευθέρους ὄντας οὐ χαλεπῶς ἂν εἰρήνην
ὑμᾶς ποιήσασθαι νομίζω, ὁπότε βουληθείητε, πρὸς δ’
ὀλιγαρχουμένους οὐδὲ τὴν φιλίαν ἀσφαλῆ νομίζω· οὐ γὰρ
ἔσθ’ ὅπως ὀλίγοι πολλοῖς καὶ ζητοῦντες ἄρχειν τοῖς μετ’
ἰσηγορίας ζῆν ᾑρημένοις εὖνοι γένοιντ’ ἄν.

Θαυμάζω δ’ εἰ μηδεὶς ὑμῶν ἡγεῖται Χίων ὀλιγαρχου-
μένων καὶ ᾹΙυτιληναίων, καὶ νυνὶ Ῥοδίων καὶ πάντων
ἀνθρώπων ὀλίγου δέω λέγειν εἰς ταύτην τὴν δουλείαν
ὑπαγομένων συγκινδυνεύειν τὴν παρ’ ἡμῖν πολιτείαν,
μηδὲ λογίζεται τοῦθ’ ὅτι οὐκ ἔστιν ὅπως, εἰ δι’ ὀλιγαρ-
χίας ἅπαντα συστήσεται, τὸν παρ’ ὑμῖν δῆμον ἐάσουσιν.
ἴσασιν γὰρ οὐδένας ἄλλους πάλιν εἰς ἐλευθερίαν τὰ πράγ-
ματ’ ἂν ἐξάγοντας· ὅθεν δὴ κακὸν αὑτοῖς ἅν τι γενέσθαι
προσδοκῶσιν, τοῦτ’ ἀνελεῖν βουλήσονται. τοὺς μὲν οὖν
ἄλλους τοὺς ἀδικοῦντάς τινας αὐτῶν τῶν κακῶς πεπον-
θότων ἐχθροὺς ἡγεῖσθαι χρή· τοὺς δὲ τὰς πολιτείας

καταλύοντας καὶ μεθιστάντας εἰς ὀλιγαρχίαν κοινοὺς 2

ἐχθροὺς παραινῶ νομίζειν ἁπάντων τῶν ἐλευθερίας
ἐπιθυμούντων. ἔπειτα δίκαιον ὦ ἄνδρες Ἀθηναῖοι δημο-
κρατουμένους αὐτοὺς τοιαῦτα φρονοῦντας φαίνεσθαι
περὶ τῶν ἀτυχούντων δήμων, οἷάπερ ἂν τοὺς ἄλλους
ἀξιώσαιτε φρονεῖν περὶ ὑμῶν, εἴ ποθ’, ὃ μὴ γένοιτο,
τοιοῦτό τι συμβαίη. καὶ γὰρ εἰ δίκαιά τις φήσει Ῥοδίους
πεπονθέναι, οὐκ ἐπιτήδειος ὁ καιρὸς ἐφησθῆναι· δεῖ γὰρ
τοὺς εὐτυχοῦντας περὶ τῶν ἀτυχούντων ἀεὶ φαίνεσθαι
τὰ βέλτιστα βουλευομένους, ἐπειδήπερ ἄδηλον τὸ μέλλον
ἅπασιν ἀνθρώποις.

5

196

10

15

25

30

