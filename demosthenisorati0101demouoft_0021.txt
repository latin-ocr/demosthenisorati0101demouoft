17
5

10

15

20

1] οΛΤΝΘΙΑΚοΣ A 15

ἀλλὰ μὴν ἡλίκα γ’ ἐστὶν τὰ διάφορ’ ἐνθάδ’ ἢ ’κεῖ πολε-
μεῖν, οὐδὲ λόγου προσδεῖν ἡγοῦμαι. εἰ γὰρ ὑμᾶς δεήσειεν
αὐτοὺς τριάκονθ’ ἡμέρας μόνας ἔξω γενέσθαι, καὶ ὅσ’
ἀνάγκη στρατοπέδῳ χρωμένους τῶν ἐκ τῆς χώρας λαμ-
βάνειν, μηδενὸς ὄντος ἐν αὐτῇ πολεμίου λέγω, πλείον’
ἄν οἶμαι ζημιωθῆναι τοὺς γεωργοῦντας ὑμῶν ἢ ὅσ’ εἰς
ἅπαντα τὸν πρὸ τοῦ πόλεμον δεδαπάνησθε. εἰ δὲ δὴ
πόλεμός τις ἥξει, πόσα χρὴ νομίσαι ζημιώσεσθαις καὶ
πρόσεσθ’ ἡ ὕβρις καὶ ἔθ’ ἡ τῶν πραγμάτων αἰσχύνη,
οὐδεμιᾶς ἐλάττων ζημία τοῖς γε σώφροσιν.

Πάντα δὴ ταῦτα δεῖ συνιδόντας ἅπαντας βοηθεῖν καὶ
ἀπωθεῖν ἐκεῖσε τὸν πόλεμον, τοὺς μὲν εὐπόρους, ἵν’ ὑπὲρ
τῶν πολλῶν ὧν καλῶς ποιοῦντες ἔχουσι μίκρ’ ἀναλί-
σκοντες τὰ λοίπ’ ἀδεῶς καρπῶνται, τοὺς δ’ ἐν ἡλικία,
ἰ’να τὴν τοῦ πολεμεῖν ἐμπειρίαν ἐν τῇ Φιλίππου χώρα
κτησάμενοι φοβεροὶ φύλακες τῆς οἰκείας ἀκεραίου γε’-
νωνται, τοὺς δὲ λέγοντας, ἵν’ αἱ τῶν πεπολιτευμένων
αὐτοῖς εὔθυναι ῥᾴδιαι γένωνται, ὡς ὁποῖ’ ἄττ’ ἂν ὑμᾶς
περιστῇ τὰ πράγματα, τοιοῦτοι κριταὶ καὶ τῶν πεπραγ-
μένων αὐτοῑς ἔσεσθε. χρηστὰ δ’ εἴη παντὸς εἵνεκα.

27

28

