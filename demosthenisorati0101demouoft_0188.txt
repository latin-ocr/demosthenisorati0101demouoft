33

34

35

182 ΔΗΜΟΣΘΕΝΟΤΣ ΠΕΡΙ ΤΗΣ ΡΟΔΙῼΝ ΕΛΕΥΘΕΡΙΑΣ [XV

τῶν μισθοδοτούντων αὐτοὺς ὠφέλειαι μάλιστ’ αἴτιαι, οὐ
μὴν ἀλλὰ καὶ ὑμᾶς ἄν τις ἕχοι δικαίως αἰτιᾶσθαι. ἐχρῆν
γὰρ ὦ ἄνδρες Ἀθηναῖοι τὴν αὐτὴν ἔχειν διάνοιαν ὑμᾶς
περὶ τῆς ἐν τῇ πολιτεία τάξεως ἤνπερ περὶ τῆς ἐν ταῖς
στρατείαις ἔχετε. τίς οὖν ἐστιν αὕτη; ὑμεῖς τὸν λιπόντα
τὴν ὑπὸ τοῦ στρατηγοῦ τάξιν ταχθεῖσαν ἄτιμον οἴεσθε
προσήκειν εἶναι καὶ μηδενὸς τῶν κοινῶν μετέχειν. χρῆν
τοίνυν καὶ τοὺς τὴν ὑπὸ τῶν προγόνων τάξιν ἐν τῇ
πολιτεία παραδεδομένην λιπόντας καὶ πολιτευομένους
ὀλιγαρχικῶς ἀτίμους τοῦ συμβουλεύειν ὑμῖν αὐτοῖς
ποιεῖσθαι· νῦν δὲ τῶν μὲν συμμάχων τοὺς τὸν αὐτὸν
ἐχθρὸν καὶ φίλον ὑμῖν <νομιεῖν> ὀμωμοκότας νομίζετ’
εὐνουστάτους, τῶν δὲ πολιτευομένων οὓς ἴστε σαφῶς
τοὺς τῆς πόλεως ἐχθροὺς ᾑρημένους, τούτους πιστοτά-
τους ἡγεῖσθε.

Ἀλλὰ γὰρ οὐχ ὅ τι τις κατηγορήσει τούτων ἢ τοῖς
ἄλλοις ὑμῖν ἐπιπλήξει χαλεπὸν εὑρεῖν, ἀλλ’ ἀφ’ ὁποίων
λόγων [ἢ πράξεως ποίας ἐπανορθώσεταί τις ἃ νῦν οὐκ
ὀρθῶς ἔχει, τοῦτ’ ἔργον εὑρεῖν. ἴσως μὲν οὖν οὐδὲ τοῦ

10

15

παρόντος καιροῦ περὶ πάντων λέγειν· ἀλλ’ ἐὰν ἃ προῄ- 20

ρησθε δυνηθῆτ’ ἐπικυρῶσαι συμφερούσῃ τινὶ πράξει,
καὶ τᾶλλ’ ἂν ἴσως καθ’ ἓν ἀεὶ βέλτιον ἔχοι. ἐγὼ μὲν
οὖν οἶμαι δεῖν ὑμᾶς ἀντιλαμβάνεσθαι τῶν πραγμάτων
τούτων ἐρρωμένως, καὶηπράττειν ἄξια τῆς πόλεως, ἐν-
θυμουμένους ὅτι χαίρετ’ ἀκούοντες, ὅταν τις ἐπαινῇ
τοὺς προγόνους ὑμῶν καὶ τὰ πεπραγμέν’ ἐκείνοις διεξίῃ
καὶ τὰ τρόπαια λέγῃ. νομίζετε τοίνυν ταῦτ’ ἀναθεῖναι
τοὺς προγόνους ὑμῶν οὐχ ἵνα θαυμάζητ’ αὐτὰ θεωροῦντες,
ἀλλ’ ἴνα καὶ μιμῆσθε τὰς τῶν ἀναθέντων ἀρετάς.

201

25

