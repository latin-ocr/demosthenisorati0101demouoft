xx] ΚΑΤΑ <mmmmm Γ 105

τὸν πολεμοῦνθ’ ὑμῖν γενέσθαι κύριον, τῷ Πελοπον-
νησίους τάκείνου φρονῆσαι. εἶτα τὸν τοῦτο τὸ μηχάνημ’
ἐπὶ τὴν πόλιν ἱστάντα, τοῦτον εἰρήνην ἄγειν ἐγὼ φῶ
πρὸς ὑμᾶς; πολλοῦ γε καὶ δεῖ, ἀλλ’ ἀφ’ ἧς ἡμέρας ἀνεῖλε

5 Φωκέας, ἀπὸ ταύτης ἔγωγ’ αὐτὸν πολεμεῖν ὁρίζομαι. ὑμᾶς
δ’, ἐὰν ἀμύνησθ’ ἤδη, σωφρονήσειν φημί, ἐὰν δ’ ἐάσητε,
οὐδὲ τοῦθ’ ὅταν βούλησθε δυνήσεσθαι ποιῆσαι. καὶ το-
σοῦτόν γ’ ἀφέστηκα τῶν ἄλλων ὦ ἄνδρες Ἀθηναῖοι τῶν
συμβουλευόντων, ὥστ’ οὐδὲ δοκεῖ μοι περὶ Χερρονήσου

10 νῦν σκοπεῖν οὐδὲ Βυζαντίου, ἀλλ’ ἐπαμῦναι μὲν τούτοις,
καὶ διατηρῆσαι μή τι πάθωσιν, καὶ τοῖς οὖσιν ἐκεῖ νῦν
στρατιώταις πάνθ’ ὅσων ἂν δέωνται ἀποστεῖλαι, βουλεύε-

116 σθαι μέντοι περὶ πάντων τῶνἙλλήνων ὡς ἐν κινδύνῳ
μεγάλῳ καθεστώτων. βούλομαι δ’ εἰπεῖν πρὸς ὑμᾶς ἐξ

15 ὧν ὑπὲρ τῶν πραγμάτων οὕτω φοβοῦμαι, ἵν’, εἰ μὲν ὀρ-
θῶς λογίζομαι, μετάσχητε τῶν λογισμῶν καὶ πρόνοιάν
τιν’ ὑμῶν γ’ αὐτῶν, εἰ μὴ καὶ τῶν ἄλλων ἄρα βούλεσθε,
ποιήσησθε, ἐὰν δὲ ληρεῖν καὶ τετυφῶσθαι δοκῶ, μήτε
νῦν μήτ’ αὖθις ὡς ὑγιαίνοντί μοι προσέχητε.

20 “On μὲν δὴ μέγας ἐκ μικροῦ καὶ ταπεινοῦ τὸ κατ’
ἀρχὰς Φίλιππος ηὔξηται, καὶ ἀπίστως καὶ στασιαστικῶς
ἔχουσι πρὸς αὑτοὺς οῑ Ἕλληνες, καὶ ὅτι πολλῷ παραδοξό-
τερον ἧν τοσοῦτον αὐτὸν ἐξ ἐκείνου γενέσθαι ἢ νῦν, ὅθ’
οὕτω πολλὰ προείληφεν, καὶ τὰ λοιπὰ ὑφ’ αὑτῷ ποιήσα-

25 σθαι, καὶ πάνθ’ ὅσα τοιαῦτ’ ἂν ἔχοιμι διεξελθεῖν, παρα-
λείψω. ἀλλ ὁρῶ συγκεχωρηκότας ἅπαντας ἀνθρώπους,
ἀφ’ ὑμῶν ἀρξαμένους, αὐτῷ, ὑπὲρ οὗ τὸν ἄλλον ἅπαντα
χρόνον πάντες οἱ πόλεμοι γεγόνασιν οἱ Ἑλληνικοί. τί
οὗν ἐστι τοῦτο; τὸ ποιεῖν ὅ τι βούλεται, καὶ καθ’ ἕν’

30 οὑτωσὶ περικόπτειν καὶ λωποδυτεῖν τῶν Ἑλλήνων καὶ

19

20

21

