x] RATA ‹1>1A111r10T Δ 135

ἔροιτο ,,εἰπε’ μοι, τί δὴ γιγνώσκων ἀκριβῶς, Ἀριστόμηδες,
(οὐδεὶς γὰρ τὰ τοιαῦτ’ ἀγνοεῖ) τὸν μὲν τῶν ἰδιωτῶν
βίον ἀσφαλῆ καὶ ἀπράγμονα καὶ ἀκίνδυνον ὄντα, τὸν δὲ
τῶν πολιτευομένων φιλαίτιον καὶ σφαλερὸν καὶ καθ’
5 ἑκάστην ἡμέραν ἀγώνων καὶ κακῶν μεστόν, οὐ τὸν ἡσύ-
χιον, ἀλλὰ τὸν ἐν τοῖς κινδύνοις αἱρεῖςιζ τί ἂν εἴποις; εἰ
γὰρ ὃ βέλτιστον εἰπεῖν ἂν ἔχοις, τοῦτό σοι δοίημεν ἀλη-
θὲς λέγειν, ὡς ὑπὲρ φιλοτιμίας καὶ δόξης ταῦτα πάντα
ποιεῖς, θαυμάζω τί δήποτε σαυτῷ μὲν ὑπὲρ τούτων ἅπαντα
10 ποιητέον εἶναι νομίζεις καὶ πονητέον καὶ κινδυνευτέον,
τῇ πόλει δὲ προέσθαι ταῦτα μετὰ ῥᾳθυμίας συμβουλεύει ς.
οὐ γὰρ ἐκεῖνό γ’ ἂν εἴποις, ὡς σὲ μὲν ἐν τῇ πόλει δεῖ τινὰ
φαίνεσθαι, τὴν πόλιν δ’ ἐν τοῖς ΓΈλλησι μηδενὸς ἀξίαν
εἶναι. καὶ μὴν οὐδ’ ἐκεῖνό γ’ ὁρῶ, ὡς τῇ πόλει μὲν ἀσφα-
15 λὲς τὸ τὰ αὑτῆς πράττειν, σοὶ δὲ κίνδυνος, εἰ μηδὲν
τῶν ἄλλων πλέον περιεργάσει, ἀλλά τούναντίον σοὶ μὲν
ἐξ ὧν ἐργάζει καὶ περιεργάζει τοὺς ἐσχάτους ὄντας κιν-
δύνους, τῇ πόλει δ’ ἐκ τῆς ἡσυχίας. ἀλλὰ νὴ Δία παππῴα
σοι καὶ πατρῴα δόξ’ ὑπάρχει, ἣν αἰσχρόν ἐστιν ἐν σοὶ
20 καταλῦσαι· τῇ πόλει δ’ ὑπῆρξεν ἀνώνυμα καὶ φαῦλα τὰ
τῶν προγόνων. ἀλλ’ οὐδὲ τοῦθ’ οὕτως ἔχει· σοὶ μὲν γὰρ
151 ἧν κλέπτης ὁ παζτήρ, εἴπερ ἦν ὅμοιός σοι, τῇ πόλει δ’
ἡμῶν οὓς πάντες ἴσασιν οἱ ’Έλληνες ἐκ τῶν μεγίστων
κινδύνων σεσῳμένοι. ἀλλὰ γὰρ οὐκ ἴσως οὐδὲ πολιτικῶς
25 ἔνιοι τὰ καθ’ αὐτοὺς καὶ τὰ κατ’ αὐτὴν πολιτεύονται·
πῶς γάρ ἐστιν ἴσον τούτων μέν τινας ἐκ τοῦ δεσμωτη-
ρίου ἤκοντας ἑαυτοὺς ἀγνοεῖν, τὴν πόλιν δ’, ἢ προει-
στήκει τῶν ἄλλων τέως καὶ τὸ πρωτεῖον εἶχεν, νῦν ἐν
ἀδοξίᾳ πάσῃ καὶ ταπεινότητι καθεστάναι;
30 Πολλὰ τοίνυν ἔχων ἔτι καὶ περὶ πολλῶν εἰπεῖν παύ-

71

’ω’

