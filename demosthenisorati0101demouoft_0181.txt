XV] ΠΕΡΙ ΤΗΣ ΡΟΔΙῼΝ ΕΛΕΥΘΕΡΙΑΣ 175

οὐκ ἐδόκουν ὀρθῶς λέγειν, ἀλλὰ καὶ ὑμῖν ’ἤρεσκεν ταῦτα.
ἀκόλουθος τοίνυν ὁ νῦν λόγος ἐστί μοι τῷ τότε ῥηθέντι.
ἐγὼ γὰρ, εἰ βασιλεὺς παρ’ αὑτὸν ὄντα με σύμβουλον
ποιοῖτο, ταῦτ’ ἂν αὐτῷ παραινέσαιμ’ ἅπερ ὑμῖν, ὑπὲρ μὲν
5 τῶν αὑτοῦ πολεμεῖν, ἐάν τις ἐναντιῶται τῶν Ἑλλήνων,
ὧν δὲ μηδὲν αὐτῷ προσήκει, τούτων μηδ’ ἀντιποιεῖσθαι
τὴν ἀρχήν. εἰ μὲν οὖν ὅλως ἐγνώκατ’ ὦ ἄνδρεςἈθηναῖοι,
ὅσων ἂν βασιλεὺς ἐγκρατὴς γένηται φθάσας ἢ παρακρου-
σάμενός τινας τῶν ἐν ταῖς πόλεσιν, παραχωρεῖν, οὐ καλῶς
ιο ἐγνώκατε, ὡς ἐγὼ κρίνω· εἰ δ’ ὑπὲρ τῶν δικαίων καὶ πο-
λεμεῖν, ἂν τούτου δέῃ, καὶ πάσχειν ὁτιοῦν οἴεσθε χρῆναι,
πρῶτον μὲν ὑμῖν ἧττον δεήσει τούτων, ὅσῳ ἂν μᾶλλον
ἐγνωκότες ἦτε ταῦτα, ἔπειθ’ ἃ προσήκει φρονεῖν δόξετε.
Ὅτι δ’ οὐδὲν καινὸν οὔτ’ ἐγὼ λέγω νῦν κελεύων Ῥο-
15 δίους ἐλευθεροῦν, οὔθ’ ὑμεῖς, ἂν πεισθῆτε, ποιήσετε,
τῶν γεγενημένων ὑμᾶς τι καὶ συνενηνοχότων ὑπομνήσω.
ὑμεῖς ἐξεπέμψατε Τιμόθεόν ποτ’ ὦ ἄνδρες Ἀθηναῖοι
193 βοηθήσοντ’ Ἀριοβαρζάνῃ, προσγράψαντες τῷ ψηΙφίσματι
,,μὴ λύοντα τὰς σπονδὰς τὰς πρὸς τὸν βασιλέαίί. ἰδὼν δ’
20 ἐκεῖνος τὸν μὲν Ἀριοβαρζάνην φανερῶς ἀφεστῶτα τοῦ
βασιλέως, Σάμον δὲ φρουρουμένην ὑπὸ Κυπροθέμιδος,
ὃν κατέστησε Τιγράνης ὁ βασιλέως ὕπαρχος, τῷ μὲν
ἀπέγνω μὴ βοηθεῖν, τὴν δὲ προσκαθεζόμενος καὶ βοη-
θήσας ἠλευθέρωσεν· καὶ μέχρι τῆς τήμερον ἡμέρας οὐ
25 γέγονεν πόλεμος διὰ ταῦθ’ ὑμῖν. οὐ γὰρ ὁμοίως οὐδεὶς
ὑπέρ τε τοῦ πλεονεκτεῖν πολεμήσειεν ἂν καὶ τῶν ἑαυτοῦ,
ἀλλ’ ὑπὲρ μὲν ὧν ἐλαττοῦνται μέχρι τοῦ δυνατοῦ πάντες
πολεμοῦσιν, ὑπὲρ δὲ τοῦ πλεονεκτεῖν οὐχ οὕτως, ἀλλ’
ἐφίενται μέν, ἐάν τις ἐᾷ, ἐὰν δὲ κωλυθῶσιν, οὐδὲν ηδι-
3ο κηκέναι τοὺς ἐναντιωθέντας αὐτοῖς ἡγοῦνται.

7

10

