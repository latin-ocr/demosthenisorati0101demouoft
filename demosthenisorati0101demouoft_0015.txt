Ι] . ΟΑΊΝΘῘΑΚΟΣ A 9

ῥητῶν καὶ ἀπορρήτων, καὶ ἅμα στρατηγὸν καὶ δεσπότην
καὶ ταμίαν, καὶ πανταχοῦ αὐτὸν παρεῖναι τῷ στρατεύ-
ματι, πρὸς μὲν τὸ τὰ τοῦ πολέμου ταχὺ καὶ κατὰ καιρὸν
πράττεσθαι πολλῷ προέχει, πρὸς δὲ τὰς καταλλαγάς, ἃς
5 ἂν ἐκεῖνος ποιήσαιθ’ ἅσμενος πρὸς Ὀλυνθίους, ἐναντίως
ἔχει. δῆλον γάρ ἐστι τοῖς Ὀλυνθίοις, ὅτι νῦν οὐ περὶ 5
δόξης οὐδ’ ὑπὲρ μέρους χώρας πολεμοῦσιν, ἀλλ’ ἀναστά-
σεως καὶ ἀνδραποδισμοῦ τῆς πατρίδος, καὶ ἴσασιν ἄ τ’
Ἀμφιπολιτῶν ἐποίησε τοὺς παραδόντας αὐτῷ τὴν πόλιν
ιο καὶ Πυδναίων τοὺς ὑποδεξαμένους· καὶ ὅλως ἄπιστον
οἶμαι ταῖς πολιτείαις ἡ τυραννίς, ἄλλως τε κᾶν ὅμορον
χώραν ἔχωσι. ταῦτ’ οὖν ἐγνωκότας ὑμᾶς ὦ ἄνδρες Ἀθη· 6
ναῖοι καὶ τᾶλλ’ ἃ προσήκει πάντ’ ἐνθυμουμένους φημὶ
δεῖν ἐθελῆσαι καὶ παροξυνθῆναι καὶ τῷ πολέμῳ προσ-
15 έχειν εἴπερ ποτὲ καὶ νῦν, χρήματ’ εἰσφέροντας προθύμως
καὶ αὐτοὺς ἐξιόντας καὶ μηδὲν ἐλλείποντας. οὐδὲ γὰρ
λόγος οὐδὲ σκῆψις ἔθ’ ὑμῖν τοῦ μὴ τὰ δέοντα ποιεῖν
ἐθέλειν ὑπολείπεται. νυνὶ γὰρ ὃ πάντες ἐθρυλεῖτε τέως, 7
11 Ὀλυνθίους ἐκπολεμῶσαι δεῖν Ι Φιλίππῳ, γέγονεν αὐτό-
20 ματον, καὶ ταῦθ’ ὡς ἂν ὑμῖν μάλιστα συμφέροι. εἰ μὲν
γὰρ ὑφ’ ὑμῶν πεισθέντες ἀνείλοντο τὸν πόλεμον, σφα-
λεροὶ σύμμαχοι καὶ μέχρι του ταῦτ’ ἂν ἐγνωκότες ἦσαν
ἴσως· ἐπειδὴ δ’ ἐκ τῶν πρὸς αὑτοὺς ἐγκλημάτων μισοῦ-
σιν, βεβαίαν εἰκὸς τὴν ἔχθραν αὐτοὺς ὑπὲρ ὧν φοβοῦν-
25 ται καὶ πεπόνθασιν ἔχειν. οὐ δεῖ δὴ τοιοῦτον ὦ ἄνδρες 8
Ἀθηναῖοι παραπεπτωκότα καιρὸν ἀφεῖναι, οὐδὲ παθεῖν
ταῦθ’ ὅπερ ἤδη πολλάκις πρότερον πεπόνθατε. εἰ γὰρ
ὅθ’ ἥκομεν Εὐβοεῦσιν βεβοηθηκότες καὶ παρῇσαν Ἀμφι-
πολιτῶν Ἱέραξ καὶ Στρατοκλῆς ἐπὶ τουτὶ τὸ βῆμα, κε-
so λεύοντες ἡμᾶς πλεῖν καὶ παραλαμβάνειν τὴν πόλιν, τὴν

 

