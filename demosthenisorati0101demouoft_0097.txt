vm] ΠΕΡΙ ΤΩΝ EN ΧΕΡΡΟΝΗΣΩΙ 91

σιν), οὐδενὶ μέντοι μᾶλλον ἢ τῇ πολιτείᾳ πολεμεῖ, οὐδ’
ἐπιβουλεύει καὶ σκοπεῖ μᾶλλον οὐδὲ ἓν τῶν πάντων ἢ
πῶς ταύτην καταλύσει. καὶ τοῦτ’ εἰκότως τρόπον τινὰ
πράττει· οἶδεν γὰρ ἀκριβῶς ὅτι οὐδ’ ἂν πάντων τῶν
100 ἄλλων γένηται κύριος, οὐΙδὲν ἔστ’ αὐτῷ βεβαίως ἔχειν,
6 ἕως ἂν ὑμεῖς δημοκρατῆσθε, ἀλλ’ ε’άν ποτε συμβῇ τι
πταῖσμα, ἑὲ πολλὰ γένοιτ’ ἂν ἀνθρώπῳ, ἥξει πάντα τὰ
νῦν συμβεβιασμένα καὶ καταφεύξεται πρὸς ὑμᾶς· ἐστὲ
γὰρ ὑμεῖς οὐκ αὐτοὶ πλεονεκτῆσαι καὶ κατασχεῖν ἀρχὴν
10 εὗ πεφυκότες, ἀλλ’ ἕτερον λαβεῖν κωλῦσαι καὶ ἔχοντ’
ἀφελέσθαι δεινοί, καὶ ὅλως ἐνοχλῆσαι τοῖς ἄρχειν βου-
λομένοις καὶ πάντας ἀνθρώπους εἰς ἐλευθερίαν ἀφελέ-
σθαι ἕτοιμοι. οὔκουν βούλεται τοῖς ἑαυτοῦ καιροῖς τὴν
παρ’ ὑμῶν ἐλευθερίαν ἐφεδρεύειν, οὐδὲ πολλοῦ δεῖ, οὐ
15 κακῶς οὐδ’ ἀργῶς ταῦτα λογιζόμενος. πρῶτον μὲν δὴ
τοῦτο δεῖ, ἐχθρὸν ὑπειληφέναι τῆς πολιτείας καὶ τῆς δη-
μοκρατίας ἀδιάλλακτον ἐκεῖνον· εἱ γὰρ μὴ τοῦτο πεισθή-
σεσθε ταῖς ψυχαῖς, οὐκ ἐθελήσεθ’ ὑπὲρ τῶν πραγμάτων
σπουδάζειν· δεύτερον δ’ εἰδέναι σαφῶς ὅτι πάνθ’ ὅσα
20 πραγματεύεται καὶ κατασκευάζεται νῦν, ἐπὶ τὴν ἡμετέραν
πόλιν παρασκευάζεται, καὶ ὅπου τις ἐκεῖνον ἀμύνεται,
ἐνταῦθ’ ὑπὲρ ὑμῶν ἀμύνεται. οὐ γὰρ οὕτω γ’ εὐήθης
ἐστὶν οὐδεὶς ὃς ὑπολαμβάνει τὸν Φίλιππον τῶν μὲν ἐν
Θράκῃ κακῶν (οὐ γὰρ ἄλλο τις ἂν εἴποι Δρογγίλον καὶ
25 Καβύλην καὶ ΝΙάστειραν καὶ ἃ νῦν ἐξαιρεῖ καὶ κατα-
σκευάζεται), τούτων“μὲν ἐπιθυμεῖν καὶ ὑπὲρ τοῦ ταῦτα
λαβεῖν καὶ πόνους καὶ χειμῶνας καὶ τοὺς ἐσχάτους κιν-
δύνους ὑπομένειν, τῶν δ’ Ἀθηναίων λιμένων καὶ νεωρίων
καὶ τριήρων καὶ τῶν ἔργων τῶν ἀργυρείων καὶ τοσού-
30 των προσόδων οὐκ ἐπιθυμεῖν, ἀλλὰ ταῦτα μὲν ἐάσειν

41

42

43

44

