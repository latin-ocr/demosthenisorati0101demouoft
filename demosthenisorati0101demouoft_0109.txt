1x] ΚΑΤΑ ΦῑΛΙΠΠοΤ Γ 103

Καὶ μὴν εἰ μέχρι τούτου περιμενοῦμεν, ἕως ὀὲν ἡμῖν 10
’ὁμολογήσῃ πολεμεῖν, πάντων ἐσμὲν εὐηθέστατοι· οὐδὲ
γὰρ ἂν ἐπὶ τὴν Ἀττικὴν αὐτὴν βαδίζῃ καὶ τὸν Πειραιᾶ,
τοῦτ’ ἐρεῖ, εἴπερ οἷς πρὸς τοὺς ἄλλους πεποίηκε δεῖ

5 τεκμαίρεσθαι. τοῦτο μὲν γὰρ Ὀλυνθίοις, τετταράκοντ’ 11
ἀπέχων τῆς πόλεως στάδια, εἶπεν ὅτι δεῖ δυοῖν θάτερον,
ἢ ’κείνους ἐν Ὀλύνθῳ μὴ οἰκεῖν ἣ αὐτὸν ἐν ΝΙακεδονίᾳ,
πάντα τὸν ἄλλον χρόνον, εἴ τις αὐτὸν αἰτιάσαιτό τι
τοιοῦτον, ἀγανακτῶν καὶ πρέσβεις πέμπων τοὺς ἀπολο-
ιο γησομένους· τοῦτο δ’ εἰς Φωκέας ὡς πρὸς συμμάχους
ἐπορεύετο, καὶ πρέσβεις Φωκέων ἦσαν οἳ παρηκολού-
θουν αὐτῷ πορευομένῳ, καὶ παρ’ ἡμῖν ἤριζον οἱ πολλοὶ
Θηβαίοις οὐ λυσιτελήσειν τὴν ἐκείνου πάροδον. καὶ μὴν 12
καὶ Φερὰς πρῴην ὡς φίλος καὶ σύμμαχος εἰς Θετταλίαν
15 ἐλθὼν ἔχει καταλαβών, καὶ τὰ τελευταῖα τοῖς ταλαι-
πώροις Ὠρείταις τουτοισὶ ἐπισκεψομένους ἔφη τοὺς
στρατιώτας πεπομφέναι κατ’ εὔνοιαν· πυνθάνεσθαι γὰρ
αὐτοὺς ὡς νοσοῦσι καὶ στασιάζουσιν, συμμάχων δ’ εἶναι
καὶ φίλων ἀληθινῶν ἐν τοῖς τοιούτοις καιροῖς παρεῖναι.
20 εἶτ’ οἴεσθ’ αὐτόν, οἳ ἐποίησαν μὲν οὐδὲν ἂν κακόν, μὴ 13
114 παθεῖν δ’ ἐφυῙλάξαντ’ ἂν ἴσως, τούτους μὲν ἐξαπατᾶν
αἱρεῖσθαι μᾶλλον ἣ προλέγοντα βιάζεσθαι, ὑμῖν δ’ ἐκ
προρρήσεως πολεμήσειν, καὶ ταῦθ’ ἕως ἂν ἑκόντες
ἐξαπατᾶσθε; οὐκ ἔστι ταῦτα· καὶ γὰρ ἂν ἀβελτερώτατος 14
25 εἴη πάντων ἀνθρώπων, εἰ τῶν ἀδικουμένων ὑμῶν μηδὲν
ἐγκαλούντων αὐτῷ, ἀλλ’ ὑμῶν αὐτῶν τινὰς αἰτιωμένων,
ἐκεῖνος ἐκλύσας τὴν πρὸς ἀλλήλους ἔριν ὑμῶν καὶ φι-
λονικίαν ἐφ’ αὑτὸν προείποι τρέπεσθαι, καὶ τῶν παρ’
ἑαυτοῦ μισθοφορούντων τοὺς λόγους ἀφέλοιτο, οἷς ἀνα-
εο βάλλουσιν ὑμᾶς, λέγοντες ὡς ἐκεῖνός γ’ οὐ πολεμεῖ τῇ πόλει.

