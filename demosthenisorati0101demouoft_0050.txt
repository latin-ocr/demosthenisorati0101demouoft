29

30

31

44 ΔΗΜΟΣΘΕΝΟΤΣ [IV

λαντα. εἰ δέ τις οἴεται μικρὰν ἀφορμὴν εἶναι, σιτηρέσιον
τοῖς στρατευομένοις ὑπάρχειν, οὐκ ὀρθῶς ἔγνωκεν· ε’γὼ
γὰρ οἶδα σαφῶς ὅτι, τοῦτ’ ἂν γένηται, προσποριεῖ τὰ
λοίπ’ αὐτὸ τὸ στράτευμ’ ἀπὸ τοῦ πολέμου, οὐδένα τῶν
Ἑλλήνων ἀδικοῦν οὐδὲ τῶν συμμάχων, ὥστ’ ἔχειν μι-
σθὸν ἐντελῆ. ἐγὼ συμπλέων ἐθελοντὴς πάσχειν ὁτιοῦν
ἕτοιμος, ἐὰν μὴ ταῦθ’ οὕτως ἔχῃ. πόθεν οὖν ὁ πόρος
τῶν χρημάτων, ἃ παρ’ ὑμῶν κελεύω γενέσθαι; τοῦτ’
ἤδη λέξω.

HOPOT ΑΠΟΔΕΙΞΙΣ

Ἄ μὲν ἡμεῖς ὦ ἄνδρες Ἀθηναῖοι δεδυνήμεθ’ εὑρεῖν,
ταῦτ’ ἐστίν· ἐπειδὰν δ’ ἐπιχειροτονῆτε τὰς γνώμας, ἂν
ὑμῖν ἀρέσκῃ, χειροτονήσετε, ἵνα μὴ μόνον ἐν τοῖς ψηφί-
σμασι καὶ ταῖς ἐπιστολαῖς πολεμῆτε Φιλίππῳ, ἀλλὰ καὶ
ἐν τοῖς ἔργοις.

Δοκεῖτε δέ μοι πολὺ βέλτιον ἂν περὶ τοῦ πολέμου
καὶ ὅλης τῆς παρασκευῆς βουλεύσασθαι, εἰ τὸν τόπον ὦ
ἄνδρες Ἀθηναῖοι τῆς χώρας, πρὸς ἣν πολεμεῖτε, ἐνθυμή-
θείήτε, καὶ λογίσαισθ’ ὅτι τοῖς πνεύμασι καὶ ταῖς ὥραις
τοῦ ἔτους τὰ πολλὰ προλαμβάνων διαπράττεται Φίλιπ-
πος, καὶ φυλάξας τοὺς ἐτησίας ἣ τὸν χειμῶν’ ἐπιχειρεῖ,

· ἡνίκ’ ἂν ἡμεῖς μὴ δυναίμεθ’ ἐκεῖσ’ ἀφικέσθαι. δεῖ τοί-

νυν 'casm’ ἐνθυμουμένουςΙμὴ βοηθείαις πολεμεῖν (ὑστε-
ριοῦμεν γὰρ ἁπάντων), ἀλλὰ παρασκευῇ συνεχεῖ καὶ
δυνάμει. ὑπάρχει δ’ ὑμῖν χειμαδίῳ μὲν χρῆσθαι τῇ δυ-
νάμει Λήμνῳ καὶ Θάσῳ καὶ Σκιάθῳ καὶ ταῖς ἐν τούτῳ
τῷ τόπῳ νήσοις, ἐν αἶς καὶ λιμένες καὶ σῖτος καὶ ἃ χρὴ
στρατεύματι πάνθ’ ὑπάρχει· τὴν δ’ ὥραν τοῦ ἔτους, ὅτε
καὶ πρὸς τῇ γῇ γενέσθαι ῥᾴδιον καὶ τὸ τῶν πνευμάτων

10

15

20

49

25

 

