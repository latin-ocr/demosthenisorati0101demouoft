29

30

31

24 ΔΗΜΟΣΘΕΝΟΤΣ ΟΛΤΝΘΙΑΚΟΣ Β [11

δ’ οὐκ ἔστιν· ἐκεῖ δὲ κίνδυνοι μὲν ἐλάττους, τὰ δὲ λη’μ-
ματα τῶν ἐφεστηκότων καὶ τῶν στρατιωτῶν, Λάμψακος,
Σίγειον, τὰ πλοῖ’ ἃ συλῶσιν. ἐπ’ οὖν τὸ λυσιτελοῦν
αὑτοῖς ἕκαστοι χωροῦσιν. ὑμεῖς δ’, ὅταν μὲν εἰς τὰ
πράγματ’ ἀποβλέψητε φαύλως ἔχοντα, τοὺς ἐφεστηκότας
κρίνετε, ὅταν δὲ δόντες λόγον τὰς ἀνάγκας ἀκούσητε
ταύτας, ἀφίετε. περίεστιν τοίνυν ὑμῖν ἀλλήλοις ἐρίζειν
καὶ διεστάναι, τοῖς μὲν ταῦτα πεπεισμένοις, τοῖς δὲ
ταῦτα, τὰ κοινὰ δ’ ἔχειν φαύλως. πρότερον μὲν γὰρ ὦ
ἄνδρες Ἀθηναῖοι εἰσεφέρετε κατὰ συμμορίας, νυνὶ δὲ
πολιτεύεσθε κατὰ συμμορίας. ῥήτωρ ἡγεμὼν ἑκατέρων,
καὶ στρατηγὸς ὑπὸ τούτῳ καὶ οἶ βοησόμενοι τριακόσιοι·
οἷ δ’ ἄλλοι προσνενέμησθε, οἱ μὲν ὡς τούτους, οἱ δ’ ὡς
ἐκείνους. δεῖ δὴ ταῦτ’ ἐπανέντας καὶ ὑμῶν αὐτῶν ἔτι
καὶ νῦν γενομένους κοινὸν καὶ τὸ βουλεύεσθαι καὶ τὸ
λέγειν καὶ τὸ πράττειν ποιῆσαι. εἰ δὲ τοῖς μὲν ὥσπερ
ἐκ τυρανῙνίδος ὑμῶν ἐπιτάττειν ἀποδώσετε, τοῖς δ’ ἀναγ-
κάζεσθαι τριηραρχεῖν, εἰσφέρειν, στρατεύεσθαι, τοῖς δὲ
ψηφίζεσθαι κατὰ τούτων μόνον, ἄλλο δὲ μηδ’ ὁτιοῦν
συμπονεῖν, οὐχὶ γενήσεται τῶν δεόντων ὑμῖν οὐδὲν ἐν
καιρῷ· τὸ γὰρ ἠδικημένον ἀεὶ μέρος ἐλλείψει, εἶθ’ ὑμῖν
τούτους κολάζειν ἀντὶ τῶν ἐχθρῶν ἐξέσται. λέγω δὴ
κεφάλαιον, πάντας εἰσφέρειν ἀφ’ ὅσων ἕκαστος ἔχει τὸ
ἴσον· πάντας ἐξιέναι κατὰ μέρος, ἕως ἂν ἅπαντες στρα-
τεύσησθε· πᾶσι τοῖς παριοῦσι λόγον διδόναι, καὶ τὰ
βέλτισθ’ ὧν ἂν ἀκούσηθ’ αι’ρεῑσθαι, μὴ ἃ ἂν ὁ δεῖν’ ἢ ὁ
δεῖν’ εἴπῃ. κᾶν ταῦτα ποιῆτε, οὐ τὸν εἰπόντα μόνον
παραχρῆμ’ ἐπαινέσεσθε, ἀλλὰ καὶ ὑμᾶς αὐτοὺς ὕστερον,
βέλτιον τῶν ὅλων πραγμάτων ὑμῖν ἐχόντων.

10

15

20

25

 

