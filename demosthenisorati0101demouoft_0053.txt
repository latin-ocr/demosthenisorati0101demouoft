IV] RATA ΦΙΛΙΠΠΟΤ Α 47

πάντων ὑστερεῖν τῶν ἔργων, καὶ μηδὲ τοῦτο δύνασθαι
μαθεῖν, ὅτι δεῖ τοὺς ὀρθῶς πολέμῳ χρωμένους οὐκ ἀκολου-
θεῖν τοῖς πράγμασιν, ἀλλ’ αὐτοὺς ἔμπροσθεν εἶναι τῶν
πραγμάτων, καὶ τὸν αὐτὸν τρόπον ὥσπερ τῶν στρατευ-

5 μάτων ἀξιώσειέ τις ἂν τὸν στρατηγὸν ἡγεῖσθαι, οὕτω καὶ
τῶν πραγμάτων τοὺς βουλευομένους, ἵν’ ἃ ἂν ἐκείνοις
δοκῇ, ταῦτα πράττηται καὶ μὴ τὰ συμβάντ’ ἀναγκάζωνται
διώκειν. ὑμεῖς δ’ ὦ ἄνδρες Ἀθηναῖοι πλείστην δύναμιν
ἁπάντων ἔχοντες, τριήρεις, ὁπλίτας, ἱππέας, χρημάτων
10 πρόσοδον, τούτων μὲν μέχρι τῆς τήμερον ἡμέρας οὐδενὶ
πώποτ’ εἰς δέον τι κέχρησθε, οὐδὲν δ’ ἀπολείπετε, ὥσ-
περ οῑ βάρβαροι πυκτεύουσιν, οὕτω πολεμεῖν Φιλίππῳ.
καὶ γὰρ ἐκείνων ὁ πληγεὶς αἰεὶ τῆς πληγῆς ἔχεται, κᾶν
ἑτέρωσε πατάξης, ἐκεῖσ’ εἰσὶν αἱ χεῖρες· προβάλλεσθαι
15 δ’ ἢ βλέπειν ἐναντίον οὔτ’ οἶδεν οὔτ’ ἐθέλει. καὶ ὑμεῖς,
ἂν ἐν Χερρονήσω πύθησθε Φίλιππον, ἐκεῖσε βοηθεῖνΙ
52 ψηφίζεσθε, ἐὰν ἐν Πύλαις, ἐκεῖσε, ἐὰν ἄλλοθί που, συμ-
παραθεῖτ’ ἄνω κάτω, καὶ στρατηγεῖσθ’ ὑπ’ ἐκείνου, βε-
βούλευσθε δ’ οὐδὲν αὐτοὶ συμφέρον περὶ τοῦ πολέμου,
20 οὐδὲ πρὸ τῶν πραγμάτων προορᾶτ’ οὐδέν, πρὶν ἂν ἣ
γεγενημένον ἢ γιγνόμενόν τι πύθησθε. ταῦτα δ’ ι’σως
πρότερον μὲν ἐνῆν· νῦν δ’ ἐπ’ αὐτὴν η’κει τὴν ἀκμήν,
ὥστ’ οὐκέτ’ ἐγχωρεῖ. δοκεῖ δέ μοι θεῶν τις ὦ ἀνδρες
Ἀθηναῖοι τοῖς γιγνομένοις ὑπὲρ τῆς πόλεως αἰσχυνόμε-
25 νος τὴν φιλοπραγμοσύνην ταύτην ἐμβαλεῖν Φιλίππῳ. εἰ
γὰρ ἔχων ἃ κατέστραπται καὶ προείληφεν ἡσυχίαν ἔχειν
ἤθελεν καὶ μηδὲν ἔπραττεν ἔτι, ἀποχρῆν ἐνίοις ὑμῶν ἄν
μοι δοκεῖ, ἐξ ὧν αἰσχύνην καὶ ἀνανδρίαν καὶ πάντα τὰ αἴ-
σχιστ’ ὠφληκότες ἂν ἦμεν δημοσίᾳ· νῦν δ’ ἐπιχειρῶν αἰεί

30 τινι καὶ τοῦ πλείονος ὀρεγόμενος ἴσως ἂν ἐκκαλέσαιθ’

39

40

41

