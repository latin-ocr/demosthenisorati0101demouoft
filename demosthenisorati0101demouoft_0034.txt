10

11

28 ΔΗΜΟΣΘΕΝΟΤΣ [111

προθύμως; ἐγὼ μὲν οὐχ ὁρῶ· χωρὶς γὰρ τῆς περιστάσης
ἂν ἡμᾶς αἰσχύνης, εἰ καθυφείμεθά τι τῶν πραγμάτων,
οὐδὲ τὸν φόβον ὦ ἄνδρες Ἀθηναῖοι μικρὸν ὁρῶ τὸν τῶν
μετὰ ταῦτα, ε’χόντων μὲν ὡς ἔχουσι Θηβαίων ἡμῖν,
ἀπειρηκότων δὲ χρήμασι Φωκέων, μηδενὸς δ’ ἐμποδὼν 5
ὄντος Φιλίππῳ τὰ παρόντα καταστρεψαμένῳ πρὸς ταῦτ’
ἐπικλῖναι τὰ πράγζματα. ἀλλὰ μὴν εἴ τις ὑμῶν εἰς τοῦτ’ 31
ἀναβάλλεται ποιήσειν τὰ δέοντα, ἰδεῖν ἐγγύθεν βούλεται
τὰ δεινά, ἐξὸν ἀκούειν ἄλλοθι γιγνόμενα, καὶ βοηθοὺς
ἑαυτῷ ζητεῖν, ἐξὸν νῦν ἑτέροις αὐτὸν βοηθεῖν· ὅτι γὰρ ιο
εἰς τοῦτο περιστήσεται τὰ πράγματα, ἐὰν τὰ παρόντα
προώμεθα, σχεδὸν ἴσμεν ἅπαντες δήπου.

Ἀλλ’ ὅτι μὲν δὴ δεῖ βοηθεῖν, εἴποι τις ἄν, πάντες ε’γνώ-
καμεν, καὶ. βοηθήσομεν· τὸ δ’ ὅπως, τοῦτο λέγε. μὴ
τοίνυν ὦ ἄνδρες Αθηναῖοι θαυμάσητε, ἂν παράδοξον 15
εἴπω τι τοῖς πολλοῖς. νομοθέτας καθίσατε. ἐν δὲ τού-
τοις τοῖς νομοθέταις μὴ θῆσθε νόμον μηδένα (εἰσί γὰρ
ὑμῖν ἱκανοί), ἀλλὰ τοὺς εἰς τὸ παρὸν βλάπτοντας ὑμᾶς
λύσατε. λέγω τοὺς περὶ τῶν θεωρικῶν, σαφῶς οὑτωσί,
καὶ τοὺς περὶ τῶν στρατευομένων ἐνίους, ὧν οἱ μὲν τὰ 20
στρατιωτικὰ τοῖς οἴκοι μένουσι διανέμουσι θεωρικά, οἱ
δὲ τοὺς ἀτακτοῦντας ἀθῴους καθιστᾶσιν, εἶτα καὶ τοὺς
τὰ δέοντα ποιεῖν βουλομένους ἀθυμοτέρους ποιοῦσιν.
ἐπειδὰν δὲ ταῦτα λύσητε καὶ τὴν τοῦ τὰ βέλτιστα λέγειν
ὁδὸν παράσχητ’ ἀσφαλῆ, τηνικαῦτα τὸν γράψονθ’ ἃ πάν· 25
τες ἴσθ’ ὅτι συμφέρει ζητεῖτε. πρὶν δὲ ταῦτα πρᾶξαι,
μὴ σκοπεῖτε τίς εἰπὼν τὰ βέλτισθ’ ὑπὲρ ὑμῶν ὑφ’ ὑμῶν
ἀπολέσθαι βουλήσεται· οὐ γὰρ εὑρήσετε, ἄλλως τε καὶ
τούτου μόνου περιγίγνεσθαι μέλλοντος, παθεῖν ἀδίκως
τι κακὸν τὸν ταῦτ’ εἰπόντα καὶ γράψαντα, μηδὲν δ 30

 

