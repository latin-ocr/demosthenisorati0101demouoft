vm] ΠΕΡΙ ΤΩΝ EN ΧΕΡΡΟΝΗΣΩΙ 83

τῇ πόλει καὶ δυνάμει πολλῇ περὶ Ἑλλήσποντον ὢν πει-
ρᾶται προλαβεῖν, κᾶν ἅπαξ ὑστερήσωμεν, οὐκέθ’ ἕξομεν
σῷσαι, περὶ τούτων δ’ οἴομαι τὴν ταχίστην συμφέρειν
91 καὶ βεβουὶλεῦσθαι καὶ παρεσκευάσθαι, καὶ μὴ τοῖς περὶ
5 τῶν ἄλλων θορύβοις καὶ ταῖς κατηγορίαις ἀπὸ τούτων
ἀποδρᾶναι.

Πολλὰ δὲ θαυμάζων τῶν εἰωθότων λέγεσθαι παρ’ 4
ὑμῖν, οὐδενὸς ἧττον ὦ ἄνδρες Ἀθηναῖοι τεθαύμακα, ὃ καὶ
πρῴην τινὸς ἤκουσ’ εἰπόντος ἐν τῇ βουλῇ, ὡς ἄρα δεῖ

ιο τὸν συμβουλεύοντ’ ἣ πολεμεῖν ἁπλῶς ἢ τῆν εἰρήνην
ἄγειν συμβουλεύειν. ἔστι δέ· εἰ μὲν ἡσυχίαν Φίλιππος 5
ἄγει καὶ μήτε τῶν ἡμετέρων ἔχει παρὰ τὴν εἰρήνην μη-
δὲν μήτε συσκευάζεται πάντας ἀνθρώπους ἐφ’ ἡμᾶς, οὐκ-
έτι δεῖ λέγειν, ἀλλ’ ἁπλῶς εἰρήνην ἀκτέον, καὶ τά γ’

15 ἀφ’ ὑμῶν ἕτοιμ’ ὑπάρχονθ’ ὁρῶ· εἰ δ’ ἃ μὲν ὠμόσαμεν
καὶ ἐφ’ οἷς την εἰρήνην ἐποιησάμεθα, ἔστιν ἰδεῖν καὶ γε-
γραμμένα κεῖται, φαίνεται δ’ ἀπ’ ἀρχῆς ὁ Φίλιππος, πρὶν 6
Διοπείθην ἐκπλεῦσαι καὶ τοὺς κληρούχους, οὓς νῦν αἰ-
τιῶνται πεποιηκέναι τὸν πόλεμον, πολλὰ μὲν τῶν ἡμετέ-

80 ρων ἀδίκως εἰληφώς, ὑπὲρ ὧν ψηφίσμαθ’ ὑμέτερ’ ἐγκα-
λοῦντα κύρια ταυτί, πάντα δὲ τὸν χρόνον συνεχῶς τὰ
τῶν ἄλλων Ἑλλήνων καὶ βαρβάρων λαμβάνων καὶ ἐφ’
ἡμᾶς συσκευαζόμενος, τί τοῦτο λέγουσιν, ὡς πολεμεῖν ἢ
ἄγειν εἰρήνην δεῖ; οὐ γὰρ αἵρεσίς ἐστιν ἡμῖν τοῦ πράγ- 7

25 ματος, ἀλλ’ ὑπολείπεται τὸ δικαιότατον [καὶ ἀναγκαιό-
τατον] τῶν ἔργων, ὃ ὑπερβαίνουσιν ἑκόντες οὗτοι. τί
οὖν ἐστι τοῦτο; ἀμύνεσθαι τὸν πρότερον πολεμοῦνθ’
ἡμῖν. πλὴν εἰ τοῦτο λέγουσι νὴ Δί’, ὡς, ἂν ἀπέχηται τῆς
Ἀττικῆς καὶ τοῦ Πειραιῶς Φίλιππος, οὔτ’ ἀδικεῖ τὴν πό-

³0 λιν οὔτε ποιεῖ πόλεμον. εἰ δ’ ἐκ τούτων τὰ δίκαια τί- 8

6*

