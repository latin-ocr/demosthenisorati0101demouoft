XVI] ΥΠΕΡ ΜΕΓΑΛΟΠΟΛΙΤῼΝ 1 8 7

μεν, μεταβάλλεσθαι δόξει καὶ οὐδὲν ἔχειν πιστὸν ἡ πόῄ
λις. ἐμοὶ μὲν γὰρ δοκεῖ τούναντίον ὦ ἄνδρες Ἀθηναῖοι.
διὰ τί, ὅτι τῶν πάντων οὐδέν’ ἂν ἀντειπεῖν οἴομαι, ὡς
οὐ καὶ Λακεδαιμονίους καὶ πρότερον Θηβαίους καὶ τὸ
5τελευταῐον Εὐβοέας ἔσῳσεν ἡ πόλις, καὶ μετὰ ταῦτα
συμμάχους ἐποιήσατο, ἕν τι καὶ ταύτὸ βουλομένη [ἀεὶ]
πράττειν. ἔστιν δὲ τοῦτο τί ; τοὺς ἀδικουμένους σῴζειν.
εἰ τοίνυν ταῦθ’ οὕτως ἔχει, οὐκέτ’ ἂν ἡμεῖς εἴημεν οἱ
206 μεταβαλλόμενοι, ἀλλ’ οἱ μὴ ’θέλοντες τοῖς δικαίοις ἐμ-
10 μένειν, καὶ φανήσεται τὰ πράγματ’ ἀεὶ διὰ τοὺς πλεον-
εκτεῖν βουλομένους μεταβαλλόμενα, οὐχ ἡ πόλις ἡμῶν.
Δοκοῦσι δέ μοι Λακεδαιμόνιοι μάλα δεινῶν ἔργον
ἀνθρώπων ποιεῖν. νῦν γάρ φασιν ἐκεῖνοι δεῖν Ἠλείους
μὲν τῆς Τριφυλίας τινὰ κομίσασθαι, Φλειασίους δὲ τὸ
15 Τρικάρανον, ἄλλους δέ τινας τῶν Ἀρκάδων τὴν αὐτῶν,
καὶ τὸν Ὠρωπὸν ἡμᾶς, οὐχ ἵν’ ἑκάστους ἡμῶν ἴδωσιν
ἔχοντας τὰ αὐτῶν, οὐδ’ ὀλίγου δεῖ (ὀψὲ γὰρ ἂν φιλάν-
θρωποι γένοιντο)· ἀλλ’ ἵνα πᾶσι δοκῶσι συμπράττειν
ὅπως ἕκαστοι κομίσωνται ταῦθ’ ἄ φασιν αὑτῶν εἶναι,
20 ἵν’ ἐπειδὰν ἴωσιν ἐπὶ [Μεσσήνην αὐτοί, συστρατεύωνται
πάντες αὐτοῖς οὗτοι καὶ βοηθῶσι προθύμως, ἢ δοκῶσιν
ἀδικεῖν, περὶ ὧν ἔφασαν ἕκαστοι σφῶν αὐτῶν εἶναι συμ-
ψήφους λαβόντες ἑκείνους, μὴ τὴν ὁμοίαν αὐτοῖς χάριν
ἀποδιδόντες. ἐγὼ δὲ νομίζω τὴν πόλιν πρῶτον μὲν καὶ
25 χωρὶς τοῦ καθυφεῖναί τινας Λακεδαιμονίοις Ἀρκάδων,
Ὠρωπὸν ἂν κομίσασθαι, καὶ μετ’ ἐκείνων, ἂν τὰ δίκαια
ποιεῖν ἐθέλωσιν, καὶ μετὰ τῶν ἄλλων τῶν οὐκ οἰομένων
δεῖν Θηβαίους ἐᾶν ἔχειν τάλλότρια. εἰ δ’ ἄρα τοῦτ’
εὔδηλον ἡμῖν γένοιτο, ὅτι μὴ Λακεδαιμονίους ἐῶντες
30 τὴν Πελοπόννησον καταστρέψασθαι οὐχ οἷοί τ’ ἐσόμεθ’

15

16

17

18

