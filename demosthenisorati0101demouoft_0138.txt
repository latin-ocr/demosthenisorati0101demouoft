132 ΔΗΜΟΣΘΕΝΟΤΣ [x

58 Τί ποτ’ οὗν ὦ ἄνδρες Ἀθηναῖοι τὸν μὲν οὕτω φανε-
ρῶς ἀδικοῦντα καὶ πόλεις καταλαμβάνοντ’ οὐδεὶς πώ-
ποτε τούτων εἶπεν ὡς ἀδικεῖ καὶ πόλεμον ποιεῖ, τοὺς δὲ
μὴ ἐπιτρέπειν μηδὲ προΐεσθαι ταῦτα συμβουλεύοντας,
τούτους πόλεμον ποιεῖν φασίνς ὅτι τὴν αἰτίαν τῶν ἐκ 5
τοῦ πολέμου συμβησομένων δυσχερῶν (ἀνάγκη γάρ, ἀνάγ-
κη πολλὰ λυπηρὰ ἐκ τοῦ πολέμου γίγνεσθαι) τοῖς ὑπὲρ
ὑμῶν τὰ βέλτιστα λέγειν αἱρουμένοις ἀναθεῖναι βούλον-

59 ται. ἡγοῦνται γάρ, ἂν μὲν ὑμεῖς ὁμοθυΙμαδὸν ἐκ μιᾶς γνώ- 147
μης Φίλιππον ἀμύνησθε, κάκείνου κρατήσειν ὑμᾶς καὶ 10
αὐτοῖς οὐκ ἔσεσθαι μισθαρνεῖν, ἂν δ’ ἀπὸ τῶν πρώτων
θορύβων αἰτιασάμενοί τινας πρὸς τὸ κρίνειν τράπησθε,
αὐτοὶ μὲν τούτων κατηγοροῦντες ἀμφότερ’ ἕξειν, καὶ
παρ’ ὑμῖν εὐδοκιμήσειν καὶ παρ’ ἐκείνου χρήματα λήψε-
σθαι, ὑμᾶς δ’ ὑπὲρ ὧν δεῖ παρὰ τούτων δίκην λαβεῖν, 15

60 παρὰ τῶν ὑπὲρ ὑμῶν εἰρηκότων λήψεσθαι. αἱ μὲν ἐλ-
πίδες αἱ τούτων αὗται καὶ τὸ κατασκεύασμα τὸ τῶν αἰ-
τιῶν, ὡς ἄρα βούλονταί τινες πόλεμον ποιῆσαι. ἐγὼ δ’
οἷδ’ ἀκριβῶς ὅτι, οὐ γράψαντος Ἀθηναίων οὐδενὸς πόλε-
μον, πολλὰ Φίλιππος ἔχει τῶν τῆς πόλεως καὶ νῦν εἰς 20
Καρδίαν πέπομφε βοήθειαν. εἰ μέντοι βουλόμεθ’ ἡμεῖς
μὴ προσποιεῖσθαι πολεμεῖν ἡμῖν’ ἐκεῖνον, ἀνοητότατος
πάντων ἂν εἴη, εἰ τοῦτ’ ἐξελέγχοι· ὅταν γὰρ οἱ ἀδικού-

61 μενοι ἀρνῶνται, τί τῷ ἀδικοῦντι προσήκει; ἀλλ’ ἐπειδὰν
ἐφ’ ἡμᾶς αὐτοὺς ἴῃ, τί φήσομεν τότε; ἐκεῖνος μὲν γὰρ 25
οὐ πολεμεῖν, ὥσπερ οὐδ’ Ὠρείταις, τῶν στρατιωτῶν

ὄντων ἐν τῇ χώρᾳ, οὐδὲ Φεραίοις πρότερον, πρὸς τὰ

τείχη προσβάλλων, οὐδ’ Ὀλυνθίοις ἐξ ἀρχῆς, ἕως ἐν αὐτῇ
τῇ χώρα τὸ στράτευμα παρῆν ἔχων. ἢ καὶ τότε τοὺς

ἀμύνεσθαι κελεύοντας πόλεμον ποιεῖν φήσομεν; οὐκοῦν 30

 

