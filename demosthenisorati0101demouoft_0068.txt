10

11

62 ΔΗΜΟΣΘΕΝΟΤΣ [v1

τειν προείλετο. τί δήποτε; ὅτι πρὸς πλεονεξίαν οἶμαι
καὶ τὸ πάνθ’ ὑφ’ αὑτῷ ποιήσασθαι τοὺς λογισμοὺς ἐξε-
τάζων, καὶ οὐχὶ πρὸς εἰρήνην οὐδ’ ἡσυχίαν οὐδὲ δίκαιον
οὐδέν, εἶδε τοῦτ’ ὀρθῶς, ὅτι τῇ μὲν ἡμετέρᾳ πόλει καὶ
τοῖς ἤθεσι τοῖς ἡμετέροις οὐδὲν ἂν ἐνδείξαιτο τοσοῦτον
οὐδὲ ποιήσειεν, ὑφ’ οὗ πεισθέντες ὑμεῖς τῆς ἰδίας ἕνεκ’
ὠφελείας τῶν ἄλλων τινὰς Ἑλλήνων ἐκείνῳ πρόοισθε,
ἀλλὰ καὶ τοῦ δικαίου λόγον ποιούμενοι, καὶ τὴν προσοῦ-
σαν ἀδοξίαν τῷ πράγματι φεύγοντες, καὶ πάνθ’ ἃ προσ-
ήκει προορώμενοι, ὁμοίως ἐναντιώσεσθε, ἄν τι τοιοῦτον
ἐπιχειρῇ πράττειν, ὥσπερ ἂν εἰ πολεμοῦντες τύχοιτε.
τοὺς δὲ Θηβαίους ἡγεῖτο (ὅπερ συνέβη) ἀντὶ τῶν ἑαυ-
τοῖς γιγνομένων τὰ λοιπὰ ἐάσειν ὅπως βούλεται πράτ-
τειν ἑαυτόν, καὶ οὐχ ὅπως ἀντιπράξειν καὶ διακωλύσειν,
ἀλλὰ καὶ συστρατεύσειν, ἂν 0613101‘291225281537. καὶ νῦν τοὺς
ΝΙεσσηνίους καὶ τοὺς Ἀργείους ταῦθ’ ὑπειληφὼς εὖ ποιεῖ.
ὃ καὶ μέγιστόν ἐστι καθ’ ὑμῶν ἐγκώμιον ὦ ἄνδρες Ἀθη-
ναῖοι· κέκρισθε γὰρ ἐκ τούτων τῶν ἔργων μόνοι τῶν
πάντων μηδενὸς ἂν κέρδους τὰ κοινὰ δίκαια τῶν (Ελλή-
νων προέσθαι, μηδ’ ἀνταλλάξασθαι μηδεμιᾶς χάριτος
μηδ’ ὠφελείας τὴν εἰς τοὺς ’Έλληνας εὔνοιαν. καὶ ταῦτ’
εἰκότως καὶ περὶ ὑμῶν οὕτως ὑπείληφεν καὶ κατ’ Ἀργεί-
ων καὶ Θηβαίων ὡς ἑτέρως, οὐ μόνον εἰς τὰ παρόνθ’
ὁρῶν, ἀλλὰ καὶ τὰ πρὸ τούτων λογιζόμενος. εὑρίσκει
γὰρ οἶμαι καὶ ἀκούει τοὺς μὲν ὑμετέρους προγόνους,
ἐξὸν αὐτοῖς τῶν λοιπῶν ἄρχειν Ἑλλήνων ὥστ’ αὐτοὺς
ὑπακούειν βασιλεῖ, οὐ μόνον οὐκ ἀνασχομένους τὸν λό-
γον τοῦτον, ἡνίκ’ ἦλθεν Ἀλέξανδρος ὁ τούτων πρόγονος
περὶ τούτων κῆρυξ, ἀλλὰ καὶ τὴν χώραν ἐκλιπεῖν προ-
ελομένους καὶ παθεῖν ὁτιοῦν ὑπομείναντας, καὶ μετὰ

10

68
16

20

25

³0

