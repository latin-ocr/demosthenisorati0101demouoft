43

44

45

46

80 ΗΓΗΣΙΠΠΟΤ ΠΕΡΙ ΑΛΟΝΝΗΣΟΤ ⁴ [vn

ταῦθ’ ὑμέτερον πολίτην γράψαι ἐν ψηᾳῗίσματι, Κάλλιππον
Παιανιέα. καὶ τοῦτό γ’ ἀληθὲς λέγουσιν· ἔγραψε γάρ,
καὶ ἐμοῦ γ’ αὐτὸν γραψαμένου παρανόμων γραφὴν ὑμεῖς
ἀπεψηφίσασθε· τοιγάρτοι ἀμφισβητήσιμον ὑμῖν τὴν
χώραν κατεσκεύακεν. ὁπότε δὲ περὶ τούτου τολμήσετε
πρὸς Καρδιανοὺς διαδικάζεσθαι, εἴθ’ ὑμετέρα ἐστὶν εἴτ’
ἐκείνων [ἡ χώρα, διὰ τί οὐ καὶ πρὸς τοὺς ἄλλους Χερρο-
νησίτας τὸ αὐτὸ δίκαιον ἔσται; καὶ οὕτως ὑβριστικῶς
ὑμῖν κέχρηται, ὥστε φησίν, ἂν μὴ θέλωσιν διαδικάζεσθαι
οἱ Καρδιανοί, αὐτὸς ἀναγκάσειν, ὡς ὑμῶν γ’ οὐκ ἂν
δυναμένων οὐδὲν ἀναγκάσαι Καρδιανοὺς ὑμῖν ποιῆσαι·
ἐπειδὴ δ’ ὑμεῖς οὐ δύνασθε, αὐτός φησιν τοῦτ’ ἀναγκά-
σειν αὐτοὺς ποιῆσαι. ἀρ’ οὐ μεγάλα φαίνεται ὑμᾶς
εὐεργετῶν; καὶ ταύτην τὴν ἐπιστολήν τινες εὖ ἔφασαν
γεγράφθαι, οἳ πολὺ ἂν δικαιότερον ὑφ’ ὑμῶν ἢ Φίλιππος
μισοῖντο. ἐκεῖνος μέν γε ἑαυτῷ κτώμενος δόξαν καὶ
μεγάλ’ ἀγαθὰ ἅπαντα καθ’ ὑμῶν πράττει· ὅσοι δ’ Ἀθη-
ναῖοι ὄντες μὴ τῇ πατρίδι, ἀλλὰ Φιλίππῳ εὔνοιαν ἐνδεί-
κνυνται, προσήκει αὐτοὺς ὑφ’ ὑμῶν κακοὺς κακῶς ἀπ-
ολωλέναι, εἴπερ ὑμεῖς τὸν ἐγ κέφαλον ἐν τοῖς κροτάφοις
καὶ μὴ ἐν ταῖς πτέρναις καταπεπατημένον φορεῖτε.

Ὑπόλοιπόν μοί ἐστιν ἔτι πρὸς ταύτην τὴν ἐπιστολὴν
τὴν εὖ ἔχουσαν καὶ τοὺς λόγους τῶν πρέσβεων γράψαι
τὴν ἀπόκρισιν, ἣν ’ἡγοῦμαι δικαίαν τ’ εἶναι καὶ συμ-
φέρουσαν ὑμῖν.

10

15

SS¹

21¹

25

