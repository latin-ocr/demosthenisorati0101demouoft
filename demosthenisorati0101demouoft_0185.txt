197

10

15

20

³0

XV] ΠΕΡΙ ΤΗΣ ΡΟΔΙΩΝ ΕΛΕΥΘΕΡΙΑΣ 179

Ἀκούω δ’ ἐγὼ πολλάκις ἐνταυθὶ παρ’ ὑμῖν τινῶν λε-
γόντων ὡς, ὅτ’ ἠτύχησεν ὁ δῆμος ἡμῶν, συνεβουλήθησάν
τινες αὐτὸν σωθῆναι· ὧν ἐγὼ μόνων Ἀργείων ἐν τῷ
παρόντι μνησθήσομαι βραχύ τι. οὐ γὰρ ἂν ὑμᾶς βουλοί-
μην, δόξαν ἔχοντας τοῦ σῴζειν τοὺς ἀτυχοῦντας &siff
χείρους Ἀργείων ἐν ταύτῃ τῇ πράξει φανῆναι, οἳ χώραν
ὅμορον τῇ Λακεδαιμονίων οἰκοῦντες, ὁρῶντες ἐκείνους
γῆς καὶ θαλάττης ἄρχοντας, οὐκ ἀπώκνησαν οὐδ’ ἐφο-
βήθησαν εὐνοϊκῶς ὑμῖν ἔχοντες φανῆναι, ἀλλὰ καὶ πρέ-
σβεις ἐλθόντας ἐκ Λακεδαίμονος, ὥς φασιν, ἐξαιτήσοντάς
τινας τῶν φυγάδων τῶν ὑμετέρων ἐψηφίσαντο, ἐὰν μὴ
πρὸ ἡλίου δύντος ἀπαλλάττωνται, πολεμίους κρινεῖν.
εἶτ’ οὐκ αἰσχρὸν ὦ ἄνδρες Ἀθηναῖοι, εἰ τὸ μὲν Ἀργείων
πλῆθος οὐκ ἐφοβήθη τὴν Λακεδαιμονίων ἀρχὴν ἐν ἐκεί-
νοις τοῖς καιροῖς οὐδὲ τὴν ῥώμην, ὑμεῖς δ’ ὄντες Ἀθη-
ναῖοι βάρβαρον ἄνθρωπον, καὶ ταῦτα γυναῖκα, φοβή-
σεσθε; καὶ μὴν οὶ μὲν ἔχοιεν ἂν εἰπεῖν ὅτι πολλάκις
ἥττηνται [ὑπὸ] Λακεδαιμονίων, ὑμεῖς δὲ νενικήκατε μὲν
πολλάκις βασιλέα, ἥττησθε δ’ οὐδ’ ἅπαξ οὔτε τῶν δού-
λων τῶν βασιλέως οὔτ’ αὐτοῦ ἐκείνου· εἰ γάρ τί που
κεκράτηκε τῆς πόλεως βασιλεύς, ἣ τοὺς πονηροτάτους
τῶνἙλλήνων καὶ προδότας αὐτῶν χρήμασι πείσας ἢ
οὐδαμῶς ἄλλως κεκράτηκε. καὶ οὐδὲ τοῦτ’ αὐτῷ συνενή-
νοχεν, ἀλλ’ ἅμ’ εὑρήσετ’ αὐτὸν τήν τε πόλιν διὰ Λακε-

- δαιμονίων ἀσθενῆ ποιήσαντα καὶ περὶ τῆς αὑτοῦ βασι-

λείας κινδυνεύσαντα πρὸς Κλέαρχον καὶ Κῦρον. οὔτ’

οὖν ἐκ φανεροῦ κεκράτηκεν οὔτ’ ἐπιβουλεῦσαι συνενή-

νοχεν αὐτῷ. ὁρῶ δ’ ὑμῶν ἐνίους Φιλίππου μὲν ὡς ἄρ’

οὐδενὸς ἀξίου πολλάκις ὀλιγωροῦντας, βασιλέα δ’ ὡς

ἰσχυρὸν ἐχθρὸν οἷς ἂν προέληται φοβουμένους. εἰ δὲ
12*

22

24

