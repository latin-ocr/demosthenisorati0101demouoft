68

69

70

71

72

116 ΔΗΜΟΣΘΕΝΟΥΣ [xx

μηδὲν ὧν προσήκει ποιεῖν ἐθέλοντας, ἀλλὰ τῶν ὑπὲρ τῶν
ἐχθρῶν λεγόντων ἀκροωμένους, τηλικαύτην ἡγεῖσθαι
πόλιν οἰκεῖν τὸ μέγεθος ὥστε <μηδέν>, μηδ’ ἂν ὁτιοῦν
ᾗ, δεινὸν πείσεσθαι. καὶ μὴν ἐκεῖνό γ’ αἰσχρόν, ὕστερόν
ποτ’ εἰπεῖν· ,,τίς γὰρ ἂν ᾠήθη ταῦτα γενέσθαι, νὴ τὸν 5
Δί’, ἔδει γὰρ τὸ καὶ τὸ ποιῆσαι καὶ τὸ μὴ ποιῆσαι.“
πόλλι ἂν εἰπεῖν ἔχοιεν Ὀλύνθιοι νῦν, ἃ τότ’ εἰ προεί-
δοντο, οὐκ ἂν ἀπώλοντο· πόλλ’ ἂν Ὠρεῖται, πολλὰ Φω-
κεῖς, πολλὰ τῶν ἀπολωλότων ἕκαστοι. ἀλλὰ τί τούτων
ὄφελος αὐτοΐςς ἕως ἂν σῴζηται τὸ σκάφος, ἄν τε μεῖζον 10
ἄν τ’ ἔλαττον ᾗ, τότε χρὴ καὶ ναύτην καὶ κυβερνήτην
καὶ πάντ’ ἄνδρ’ ἑξῆς προθύμους εἶναι, καὶ ὅπως μήθ’
ἑκὼν μήτ’ ἄκων μηδεὶς ἀνατρέψει, τοῦτο σκοπεῖσθαι·

θ

ἐπειδὰν δ’ ἡ θάλαττα ὑπέρσχῃ, μάταιος η σπουδή. καὶ
ἡμεῖς τοίνυν ὦ ἄνδρες Ἀθηναῖοι, ἕως ἐσμὲν σῷοι, πόλιν 15
μεγίστην ἔχοντες, ἀφορμὰς πλείστας, ἀξίωμα κάλλιστον,
τί ποιῶμεν; πάλαι τις ἡδέως ἂν ἴσως ἐρωτήσας κάθηται.
ἐγὼ νὴ Δί’ ἐρῶ, ᾗ καὶ γράψω δέ, ὥστ’ ἂν βούλησθε χει- 129
ροτονήσετε. αὐτοὶ πρῶτον ἀμυνόμενοι καὶ παρασκευαζό-
μενοι, τριήρεσι καὶ χρήμασι καὶ στρατιώταις λέγω (καὶ 20
γὰρ ἂν ἅπαντες δήπου δουλεύειν συγχωρήσωσιν οἱ ἄλ-
λοι, ἡμῖν γ’ ὑπὲρ τῆς ἐλευθερίας ἀγωνιστέον), ταῦτα δὴ
πάντ’ αὐτοὶ παρεσκευασμένοι καὶ ποιήσαντες φανερὰ
τοὺς ἄλλους ἤδη παρακαλῶμεν, καὶ τοὺς ταῦτα διδάξον-
τας ἐκπέμπωμεν πρέσβεις πανταχοῖ, εἰς Πελοπόννησον, εἰς 25
Ῥόδον, εἰς Χίον, ὡς βασιλέα λέγω (οὐδὲγὰρ τῶν ἐκείνῳ συμφε-
ρόντων ἀφέστηκεν τὸ μὴ τοῦτον ἐᾶσαι πάντα καταστρέψασθαι),
ἵν’ ἂν μὲν πείσητε, κοινωνοὺς ἔχητε καὶ τῶν κινδύνων καὶ
τῶν ἀναλωμάτων, ἄν τι δέῃ, εἰ δὲ μή, χρόνους γ’ ἐμποιῆτε
τοῖς πράγμασιν. ἐπειδὴ γάρ ἐστιν πρὸς ἄνδρα καὶ οὐχὶ 30

